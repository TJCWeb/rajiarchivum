<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml"><!-- InstanceBegin template="/Templates/HU_template_egyszerusitett.dwt" codeOutsideHTMLIsLocked="false" -->
<head>
<meta http-equiv="Content-Type" content="text/html; charset=iso-8859-2" />
<!-- InstanceBeginEditable name="doctitle" -->
<title>pk_jodo_book</title>
<!-- InstanceEndEditable -->
<link href="styles.css" rel="stylesheet" type="text/css" />
<script type="text/JavaScript">
<!--
function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
<!-- InstanceBeginEditable name="head" -->
<style type="text/css">
<!--
.style1 {
	color: #AB1D45;
	font-weight: bold;
	font-style: italic;
}
.style2 {color: #AB1D45}
.style3 {
	font-size: 24px;
	font-weight: bold;
}
.style4 {font-size: 24px}
.style6 {font-weight: bold}
.style7 {font-weight: bold}
.style8 {font-weight: bold}
.style9 {
	color: #A41F46;
	font-weight: bold;
}
.style10 {font-family: "Courier New", Courier, mono}
.style11 {
	font-size: 12px;
	font-weight: bold;
}
.style13 {
	font-family: "Courier New", Courier, mono;
	font-size: 12px;
	font-weight: bold;
}
.style14 {font-style: italic}
.style16 {
  font-size: 11px;
  font-style: italic;
}
.style17 {color: #DFD6CE}
-->
</style>
<!-- InstanceEndEditable -->
</head>

<body onload="MM_preloadImages('images/menu_01_f2.jpg','images/menu_02_f2.jpg','images/menu_03_f2.jpg','images/menu_04_f2.jpg','images/menu_05_f2.jpg','images/menu_06_f2.jpg','images/menu_07_f2.jpg','images/menu_08_f2.jpg','images/menu_09_f2.jpg','images/menu_10_f2.jpg','images/menu_11_f2.jpg','images/menu_12_f2.jpg','images/menu_13_f2.jpg')">
<table width="740" border="0" align="center" cellpadding="0" cellspacing="0" class="tablebgr">
  <tr>
    <td><img src="images/cim.jpg" alt="MAGYARORSZÁGI RAJI BUDO ISKOLA - RYU AIKIDO JODO IAIDO" width="580" height="30" /></td>
    <td width="160"><img src="images/dojo.jpg" alt="Tenjinchi Dojo - Budapest" width="160" height="30" /></td>
  </tr>
  <tr>
    <td width="580" valign="top" bgcolor="#DFD6CE"><table width="580" border="0" cellspacing="0" cellpadding="0">
      <tr>
        <td valign="top" class="content"><div><!-- InstanceBeginEditable name="Szoveg" -->
          <h1 align="center">A BUDO ALAPELVEI</h1>
          <p><em><strong><img src="photo/jodo_book_cover_003.jpg" width="245" height="153" hspace="5" vspace="0" />AZ ALÁBBI FEJEZETEK</strong> <span class="style2"><strong> Pascal Krieger</strong> : <strong> JODO, the way of the stick </strong></span>(1989) vagyis,<strong class="style1"> JODO: a bot útja</strong> címû könyvébõl valók. A fordítást a szerzõ beleegyezésével az angol nyelvû szöveg alapján Antal Zita készítette . A magyar szöveget szakmailag  Gollob Szabolcs ellenõrizte. Köszönet Szakmány Györgynek a szöveg nyelvi gondozásáért.</em></p>
          <p><em>Az eredeti illusztrációk és kalligrá</em><em>fiák, melyek Pascal Krieger munkái, valamint a fényképek a könyvbõl származnak. </em></p>
          <p><strong><em>Köszönet a Senseinek, hogy engedélyezte a magyarnyelvû változat elektronikus megjelenését. </em></strong></p>
          <p class="style1">Kérjük a weblapkészítõket, hogy a  szöveget ne emeljék át honlapjaikra! Az oldal természetesen szabadon linkelhetõ. Köszönjük!</p>
          <p align="right"><em> <strong>Gollob Szabolcs  </strong></em></p>
          <p align="center"><span class="style1"><a href="pascal_krieger_cv.html"> <img src="photo/pk_3_001.jpg" width="160" height="275" border="0" /></a></span></p>
          <p align="center"><span class="style1"><a href="pascal_krieger_cv.html">PASCAL KRIEGER</a> </span></p>
          <p align="center"><span class="style1"> Shinto Muso Ryu Jodo Menkyo Kaiden </span></p>
          <p align="center">&nbsp;</p>
          <h1><a name="tatalom" id="tatalom"></a>TARTALOM:</h1>
          <ul>
            <li>
              <h1><strong> <a href="#jutsu_do">A JUTSUtól a DO</a>ig </strong></h1>
              </li>
            <ol>
              <li><em><a href="#lekotni">Lekötni a gondolkodást</a></em></li>
              <li><em><a href="#fejlodes">A KOBUJUTSU KOBUDÓvá fejlõdése</a></em></li>
              <li><em><a href="#kovetkezmeny">A technikai következmények</a></em></li>
              <li><em><a href="#osztalyozas">Vázlatos osztályozás </a></em></li>
              <li><em><a href="#jutsudo">JUTSU és DO</a></em></li>
              <li><em><a href="#ko_shin_bujutsu">KOBUJUTSU és SHINBUJUTSU</a></em></li>
              <li><em><a href="#ko_shin_budo">KOBUDO és SHINBUDO</a></em></li>
              </ol>
                <p>&nbsp;</p>
                <li>
                  <h1><span class="style9"><a href="#alapelvek">Alapelvek</a></span></h1>
                </li>
                <ul>
                  <li><em><a href="#bevezetes">BEVEZETÉS</a></em></li>
                </ul>
                <ol>
                  <li><em><a href="#junanshin">JUNANSHIN</a></em></li>
                  <li><em><a href="#zanshin">ZANSHIN</a></em></li>
                  <li><em><a href="#metsuke">METSUKE</a></em></li>
                  <li><em><a href="#shisei">SHISEI</a></em></li>
                  <li><em><a href="#maai">MA-AI</a></em></li>
                  <li><em><a href="#kiai">KIAI</a></em></li>
                  <li><em><a href="#kime">KIME</a></em></li>
                  <li><em><a href="#riai">RIAI</a></em></li>
                  <li><em><a href="#seitodo">SEI TO DO</a></em></li>
                  <li><em><a href="#yoyu">YOYU</a></em></li>
                  <li><em><a href="#kanken">KAN-KEN</a></em></li>
                  <li><em><a href="#misogi">MISOGI</a></em></li>
                  <li><span class="style14"><a href="#fudoshin">FUDOSHIN</a></span></li>
                  <li><em><a href="#mugamushin">MUGA-MUSHIN</a></em></li>
                  <li><em><a href="#shuhari">SHU-HA-RI</a></em></li>
                  <li><em><a href="#sensei">SENSEI</a></em></li>
                  <li><em><a href="#gojo">GOJO</a></em></li>
                </ol>
                <p>&nbsp;</p>
          </ul>
          <ul><li>
            <h1>Kata</h1>
            <ul>
              <li><a href="#kata_intro"><em>BEVEZETÉS</em></a></li>
            </ul>
          </li>
            </ul>
          <h1><strong><a name="jutsu_do" id="jutsu_do"></a></strong>A JUTSUtól a DOig </h1>
          <p align="center"><img src="photo/otake_kuroda_000.jpg" width="440" height="304" /></p>
          <p>Szükségesnek érzem, hogy a történelmi háttérre rávetítsük azt is, hogy mi foglalkoztatta a japánok gondolkodását az Edo-korszak kezdetén. Ez tisztább képet ad majd az egyes KOBUJUTSUk KOBUDÓvá fejlõdésérõl.</p>
          <p>Két és fél évszázad alatt a japán gondolkodásmód jelentõs - forradalminak is nevezhetõ -<strong> </strong>változáson ment keresztül, mely teljesen zavartalanul ment végbe. Ez a <em>gondolkodásmód </em>pontosan az azt elnyomó erõbõl táplálkozott.</p>
          <p>&nbsp;</p>
          <h3><a name="lekotni" id="lekotni"></a><span class="style2">Lekötni a gondolkodást</span></h3>
          <p>Senki sem kényszeríthet egy egész nemzetet arra, hogy jogi és társadalmi kényszerzubbonyban éljen, anélkül, hogy valamilyen magyarázattal és eszközzel szolgálna e sors elfogadására. A Bakufu a Chu Hsi (japánul Shushi) konfucianizmus elterjedését támogatta. Chu Hsi egy Shung-dinasztiából származó (XII. század) filozófus volt, filozófiája nagyra becsülte a feljebbvalók iránti&nbsp; hûséget, a gyermeki engedelmességet, a közösségtudatot és a hatóságok tiszteletét; az ilyesfajta filozófia értelemszerûen a Bakufu érdekeit szolgálta.</p>
          <p>A háborús évszázadokat követõen végül visszatért a béke. A harcosoknak és közembereknek arra is jutott ideje, hogy elgondolkodjanak saját körülményeiken, ennek a zárt társadalomnak a keretei között. Miközben a Bushi saját fölöslegességének egyértelmûvé válása miatt egyre frusztráltabb lett, a közemberek olyan önkifejezési módok után kutattak, melyek nem estek a feudális cenzúra alá. Mindkét társadalmi réteg megpróbálta kiszabadítani magát abból a kényelmetlen szerepkörbõl, melyet a Tokugava alakított ki számára. Annak ellenére, hogy szigorú megkülönböztetések választották el õket, a Bushi és a közemberek is a maguk módján<strong> </strong>elnyomottnak érezték magukat. Hogy türelmetlenségüket enyhítsék, mindkét osztály a hajlamainak megfelelõen a vallásban, vagy a kicsapongó örömökben keresett vigaszt, és mindezt egy szellemi javakban szegény&nbsp; társadalomban. Ami az örömöket illeti, azok keserû utóízt hagytak, így a Bushi és a közemberek egy általános szellemi szabadság iránti vágyban közeledtek egymáshoz. </p>
          <p>Hamarosan egy másfajta konfucianizmus is megjelent, ellensúlyozva a Chu Hsi ortodoxiát: Wang-Yangming (1472-1529) rendszere (japánul: Oyomei). Ez a tan az egyént helyezte elõtérbe. Nagyobb hangsúlyt fektetett az intuícióra, mint az intelligenciára. Wang-Yangming azt állította, hogy az embernek uralnia kell elméjét, és önmaga tanulmányozásán keresztül kell fejlõdnie. Inkább cselekvés, mint szavak, inkább egyéni érdem, mint öröklött kiváltságok.<span class="style11"> (<span class="style10">Ez az utolsó pont aggasztotta a Bakufu-kormányt, melynek rendszere örökletességen alapult. A Tokugavák élesen bírálták ezt az új elképzelést és számûzték fõ terjesztõit.</span>)</span> E tan hasonlított a zenre, és kifejezetten a cselekvésképtelen Bushi ellen irányult, akik nem tudták, hogyan szabaduljanak meg fölös energiáiktól. Arra szolgált, hogy békére tanítsa õket.</p>
          <p>Egy másik jelentõs befolyás is érte a japán gondolkodást: a taoizmus. Lao Tzu és Chuang Tzu szerint a Tao (japánul: DO) névtelen és megnevezhetetlen. Olyan egész, amelybõl minden származik és minden oda is tér vissza. A japánokban kevés hajlandóság mutatkozott az elvont fogalmak iránt, jobban kedvelték a kézzelfoghatóbb konfucianista értelmezést, mely szerint a Tao egy megnevezett és néven nevezhetõ fogalom, amely mindazonáltal meghaladja mind a természetet, mind az embert. Így õsi, kínai taoista elveken nyugszanak annak a gyökerei, amit a japánok DOnak (vagy MICHInek) neveznek. Ezek az elképzelések a sintoista tanokkal és a kor szociopolititikai nézeteivel is keveredtek, így hozva létre egy olyan ösvényt, melyet az életünkben követhetünk.<strong> </strong>Ez az ösvény vég nélküli, mélyre ható, szigorú és nehézségekkel teli. Követni kell annak érdekében, hogy elérjük a belsõ fejlõdést, és végül önmagunk tökéletesítéséhez vezessen.</p>
          <p>&nbsp;</p>
          <blockquote>
            <h3><a name="fejlodes" id="fejlodes"></a><img src="photo/cal_kobujutsu.jpg" width="117" height="281" /><img src="photo/cal_kobudo.jpg" width="122" height="292" /></h3>
          </blockquote>
          <h3 class="style2">A KOBUJUTSU KOBUDÓvá fejlõdése</h3>
          <p>A tanultabb Bushi volt az elsõ, aki egyfajta szellemi szabadság felé törekedett, melyet arra alapozott, amit e filozofikus elvekbõl szûrt le. Így lett a BUDO ennek a szellemi szabadságnak a kifejezõje. Annak az intellektuális nyughatatlanságnak az egyik következménye volt, amely végül szétzúzta a Bakufu támogatását élvezõ konfucianizmus korlátolt szerkezetét. Valójában elég ironikus, hogy a konfucianizmus kellett, hogy hozzásegítse a japánokat a feudalizmus igájának lerázásához.</p>
          <p>A KOBUDO támogatói, a KOBUJUTSU számos elemének átvételével együtt, jelentõsen kiszélesítették a KOBUDO szellemi vonatkozását. A KOBUJUTSU-gyakorlónak kétsége sem volt azt illetõen, hogy csak egy olyan filozófiai természetû tanulás bír tényleges értékkel,<em> amelyet tettekre alapoztak</em>. Az ilyesfajta tanulás hosszabb és keményebb volt, mint a harcmûvészetek <em>szavakra alapozott, </em>logikus megközelítése. A KOBUDO követõi teljesen elfogadták ezt az elképzelést. Ugyanakkor, míg a BUJUTSU a harcmezõkön is eredményes és hatékony, vasakaratú fiatalembereket képzett, akiket csak a becsület és lojalitás alapelvei vezéreltek, addig a BUDO sokkal mélyebb tanítást hirdetett. A BUDO-gyakorlónak a természettel való harmóniát kellett keresnie. Nap mint nap végzett<strong> </strong>gyakorlataival az ideális emberi viselkedésre törekedett, mely törekvés eredménye az egyén a közösség felmagasztalása lett. A DO kulturális célja egyszerûen az volt, hogy bárki számára lehetõvé tegye, hogy önmaga legyen, magamutogatás nélkül, és hogy gyarapodjék a másokkal való gyümölcsözõ találkozásokon keresztül.&nbsp; A DO az élet átfogó megértéséhez vezet, egy erõteljes személyes tapasztalaton keresztül. A DO-formák ezért az egyestõl az egyetemes felé mutató életfelfogást támogatták.</p>
          <p>&nbsp;</p>
          <h3 class="style2"><a name="kovetkezmeny" id="kovetkezmeny"></a>A technikai következmények</h3>
          <p>A harcmûvészetek harci utakká, tanokká fejlõdése a következõ technikai következményekhez vezetett:</p>
          <p><em>Specializálódás - </em>Számos RYU specializálódott egyetlen fegyverre vagy mûvészetre. Hagyományosan elképzelhetetlen lett volna, hogy egy BUSHIt csak egy részterületre képezzenek ki. A harci technikák mély és széles körû ismerete rendkívüli fontossággal bírt. A Bushi dönthetett úgy, hogy egy fegyverre vagy mûvészetre specializálódik, de meg kellett hogy ismerje a lehetõ legtöbb fegyvert, hogy ne essen zavarba, ha egy olyan ellenféllel kerül szembe, aki az övétõl eltérõ fegyvert visel. </p>
          <p>A specializálódás felé tartó irány fokozatosan alakult az Edo-korszak alatt és a XIX. században, a modern harci tanok születésekor vált teljesen széleskörûvé. Majd elérte azt a pontot, mikor egy modern tan gyakorlóját kirekesztettként kezelik, ha párhuzamosan mást is gyakorol. </p>
          <p>Ez az általános hozzáállás nagyban erõsítette a szektásodást az olyan különbözõ tanok között, melyek azonos filozófiai célok elérését tûzik ki maguk elé. Mindenki azt állítja, hogy az õ ágazata a legjobb (hatékonyság szempontjából). Úgy tûnik, senki sem ismeri fel, hogy ez a túlzott specializálódás akadályozza a harcmûvészetek és harci tanok egységként való megértését.</p>
          <p>Az én személyes véleményem errõl az, hogy a mi edzésmódunk és a klasszikus BUSHIé között nagyon kevés a hasonlóság. Az a különös szemlélet, az a mértékletes életmód, valamint az intenzív gyakorlással töltött hosszú órák és a teljes odaadás nem illeszkednek a mi modern életünkbe. Egyszerûen túl nehéz lenne számos harcmûvészetet az alapoktól kezdve megtanulnunk: az elhivatottság és a megfelelõ szellemi környezet hiánya ezt nem teszi lehetõvé. Egyetlen tanításra koncentrálni, egyetlen Mester iránti teljes odaadással: számomra ez az, ami a BUDO-tanuláshoz alapvetõ fontosságúnak tûnik. Ugyanakkor egy adott szint fölött <span class="style13">(Nyugaton 2. vagy 3. dan, Japánban, például a Judoban, Kano&nbsp; JigoroSensei (a mûvészet alapítója) minden 6. danos tanítványt arra ösztönzött, hogy tanuljanak egy másik mûvészetet is. Aikidót és Jojutsut (ShindoMusoRyu, Shimizu) éveken keresztül hivatalosan is tanítottak a Kodokanban.)</span>, véleményem szerint ugyanilyen lényegbevágó egy második, vagy akár harmadik ágazat tanulmányozása. <em>&nbsp;Az elme kiszélesítésének vágya természetes következménye kell, hogy legyen annak, hogy egy adott ágazatban már megszereztük a biztos alapokat. </em></p>
          <p><em>A pusztakezes harc megjelenése</em> - A XVII. század elején egyre kevesebb BUSHI viselt páncélt (YOROI). Ennek a következménye az volt, hogy számos pusztakezes harci rendszer jelent meg, ami pedig a szamurájok szemléletében is változást eredményezett. A klasszikus RYUk addig a YOROI KUMI-UCHI (birkózás páncélban) megnevezés alá csoportosították a pusztakezes technikákat. Ezek leginkább az ellenfél kibillentésére, ezt követõen pedig a YOROI-DOSHI és a KABUTO-WARI - jellegû fegyverek használatára épültek. A JUJUTSU vagy az ATEMI alkalmazása nagyobb fájdalmat okozott volna annak, aki adta, mint annak, aki kapta. A páncélzat idejének fokozatos leáldozásával ezek a harcmûvészetek egyre nagyobb teret hódítottak, leginkább az olyan közembereknél, akik természetesen nem viselhettek fegyvert. A JUDO, az AIKIDO és a KARATE-DO ekkorra felváltották a fegyveres harcmûvészeteket, mivel ezek az új tanok jobban vonzották a tömegeket. A fegyverek hiánya, különösen a JUDO és a KARATE-DO esetében, ezeket inkább küzdõsporttá, mint harcmûvészetté teszi.</p>
          <p><em>A klasszikus technikák módosításai - </em>Számos RYUt magával ragadott az olyan új ötletek áramlata, melyek a harcmûvészetek spirituálisabbá válását szorgalmazták, és módosítottak technikáikon, hogy megfeleljenek a spirituális gyakorlásnak. A harcra készítõ gyakorlás, amely csak keveseknek szólt (a BUSHInak), oly módon alakult át,<strong> </strong>hogy mindenki számára nyitottá és a mindennapi életben is hasznosíthatóvá vált. A változás leginkább a fontossági sorrendek újraértékelésében jelentkezett. Míg a KOBUJUTSU a harc gondolatát helyezte minden más elé, ami után a fegyelem és az erkölcs következett, addig a KOBUDÓban az elsõleges hangsúlyt az erkölcs kapta, utána a fegyelem, és végül az esztétikum. A harc gondolatát nagyon gyakran egyszerûen figyelmen kívül hagyták. Az IAIJUSTU és IAIDO közti átütõ különbség kiváló példa erre. Azonban nem szabad figyelmen kívül hagyni azt sem, hogy a KOBUDO támogatóinak többsége már a Tokugava-korban született és elenyészõ tapasztalattal rendelkezett a harcról.</p>
          <p>&nbsp;</p>
          <h3 class="style2"><strong><a name="osztalyozas" id="osztalyozas"></a>Vázlatos osztályozás </strong></h3>
          <p>Eredeti szándékom az volt, hogy mellékeljek egy táblázatot, amely osztályozta volna az összes japán harcmûvészetet és tant. Meglepõdve láttam, hogy más, a témában nálam jártasabb<strong> </strong>szerzõk sosem gondoltak még erre. Hónapokig tartó kutatások után le kellett tennem errõl az elképzelésrõl, mivel ez a vállalkozás túl összetettnek bizonyult. Ahhoz, hogy egy ilyen táblázat körültekintõ<strong> </strong>és pártatlan legyen, nagyon mélyreható kutatásokat kell végezni, és kimondhatatlanul sok<strong> </strong>tárgyra ki kell térni. Egy BUJUTSU vagy BUDO megjelenésének történelmi hátterét ugyanúgy meg kell vizsgálni, mint fejlõdésének társadalmi körülményeit, filozófiai irányultságát vagy morális tanításait. Mindezekhez ott vannak még minden egyes mûvészet különbözõ alosztályai, és a változások, amelyeken keresztülmentek a történelem során. Azok után, hogy közelrõl szemügyre vettük egy harcmûvészet fejlõdésének kacskaringóit, gyakran szembesülünk azzal a ténnyel, hogy több megnevezés is illik rá. Egyre jobban meg vagyok róla gyõzõdve, hogy ami a harcmûvészetek osztályozásakor a határesetek besorolását meghatározza, az a spirituális tényezõ.</p>
          <p>Úgy éreztem, ilyesmi túl nagy vállalkozás volna ennek a könyvnek a keretein belül, de bizonyos alapfogalmakkal mindenképpen meg akartam ismertetni az olvasót. Így egy kevésbé kötött és nem annyira konkrét<strong> </strong>osztályozást alkalmaztam, bár tisztában vagyok vele, hogy ennek a legnagyobb hibája a szükségszerû túlegyszerûsítés lett. </p>
          <p>Amikor megpróbálunk besorolni egy harci jellegû tevékenységet, a legfontosabb, hogy meghatározzuk, hogy BUJUTSU-e, vagy BUDO.</p>
          <h3> </h3>
          <blockquote>
            <h3><a name="jutsudo" id="jutsudo"></a><img src="photo/cal_jutsu_000.jpg" width="134" height="154" /> <img src="photo/cal_do_000.jpg" width="139" height="171" /></h3>
          </blockquote>
          <h3 class="style2">JUTSU és DO</h3>
          <p>Mint elõbb említettem, egy BUJUTSU céljai mások, mint egy BUDÓé. </p>
          <blockquote>
            <p><em>Bujutsu: 1. harci alkalmazás, 2. (ön)fegyelem, 3. erkölcs/morál.</em></p>
            <p><em>Budo: 1. erkölcs/morál, 2. (ön)fegyelem, 3. esztétikum.</em></p>
          </blockquote>
          <p>Mindig volt némi tisztázatlanság ezekkel a hangsúlyokkal kapcsolatban. Egy BUDO-gyakorló számára nehéz elfogadni, hogy harcmûvészetében a "harci hatékonyság&rdquo; mellõzött. Ugyanakkor az, hogy a felsorolt három szempont élvez elõnyt, semmiképp sem jelenti azt, hogy a harci, vagy a hatékonysági oldal ne lenne jelen. Éppen ellenkezõleg. Bizonyosan jelen van - ezért tartják "harci&rdquo; tannak. De ennek a tannak a lényege a személyiség nevelése: lehet, hogy csupán a hatékonysága miatt is lehetne létjogosultsága, de mindazonáltal túl is haladja a hatékonyságot, lehetõvé téve az egyén számára, hogy <em>morálisan </em>fejlõdjön az <em>öntanulmányozáson </em>és<em> önfegyelmen </em>keresztül, és törekedjék egyfajta <em>esztétikum</em> elérésére is. </p>
          <p>A BUJUTSUt egy elit hozta létre, hogy megvédjen egy közösséget, melynek létezése veszélyben volt, vagy lehetett. Ez természetesen magában foglalja a harc elkerülhetetlenségét. Egy BUJUTSUnak használhatónak és gyakorlatinak<strong> </strong>kell lennie.</p>
          <p>A BUDO békeidõbõl származik. Úgy alkották meg, hogy bárki, társadalmi rétegétõl függetlenül fejlõdést érhessen el vele, egy mély személyes élményen keresztül.&nbsp; A BUDO ahhoz vezethet, hogy megértjük az életet, mint egységet, és hogy könnyebben megtaláljuk a helyünket egy békére és harmóniára törekvõ társadalomban. A BUDOnak spirituálisnak kell lennie.&nbsp; </p>
          <p>De ezeket a meghatározásokat még tovább kell bontani, hogy el lehessen dönteni, mely kategóriákba (klasszikus, vagy modern) tartozik egy mûvészet vagy tanítás.</p>
          <p align="center"><a name="ko_shin_bujutsu" id="ko_shin_bujutsu"></a><img src="photo/kobujutsu_000.jpg" width="299" height="385" /></p>
          <h3 class="style2">KOBUJUTSU és SHINBUJUTSU</h3>
          <p>Bár a fõbb irányelvek hasonlónak tûnnek, azért valójában vannak különbségek egy klasszikus és egy modern BUJUTSU között.</p>
          <p>A klasszikus BUJUTSUt (KOBUJUTSU) az Edo-korszakot megelõzõ idõszakban alakították ki, amikor az egész ország egyetlen harcmezõ volt és valamennyi harcos páncélzatot, vagy más, a testét védelmezõ eszközt viselt. A KOBUJUTSUn belül számos mûvészet nem a szó szoros értemében vett küzdelmi mûvészetek, mint például a CHIKUJÔJUTSU (az erõdépítés mûvészete), a SENJUTSU (a stratégia mûvészete) és a SUIEJUTSU (a páncélban úszás mûvészete), de kétségtelenül harcmûvészetnek minõsülnek. Szem elõtt kell tartani azt is, hogy a KOBUJUTSUkat hivatásos harcosok számára fejlesztették ki, lehetõvé téve számukra, hogy más hivatásos harcosokkal szálljanak szembe, ami nagyon magas szintû technikai jártasságra utal. Végül, a KOBUJUTSU a BUSHIk kiváltsága volt, akik a társadalmi hierarchia tetején álltak, és ennek megfelelõen tanultak voltak. Ez azt is jelenti, hogy egy KOBUJUTSU automatikusan kapcsolódott egy adott etikai rendszerhez, melynek alapelemei: tisztelet, hûség, tisztesség és bátorság; olyan tulajdonságok, amelyeket minden harcmûvészet nagyra becsül. </p>
          <p>A modern BUJUTSU (SHINBUJUTSU) két különbözõ kategóriára bontható: a katonai SHINBUJUTSUra és a civil SHINBUJUTSUra. </p>
          <p><strong>Katonai SHINBUJUTSU.</strong> Elég nehéz meghatározni, mikor láthatott napvilágot a SHINBUJUTSU. Egyesek azt állítják, hogy az Edo-korszak elején jelent meg, mikor a páncélzat eltûnõben<strong> </strong>volt. Mások inkább a Meiji-restauráció mellett érvelnek. Mindkét elképzelés megállja a helyét. Annyi bizonyos, hogy a katonai SHINBUJUTSUról szerzett legfrissebb japán élmény a második világháború volt. </p>
          <p>A katonai célokat szolgáló SHINBUJUTSU nem különbözik olyan sokban a KOBUJUTSUtól: az ellenfél technikailag magas szinten áll és hatékony védelemmel rendelkezik (páncélborítás, radar, kifinomult technológia). Az ütközet célja az ellenfél elpusztítása marad, a stratégia is ugyanúgy az ellenfél védelme gyenge pontjának megtalálásán alapszik. Ugyanakkor vannak jelentõs különbségek: a kifinomult rendszerek már nem kívánják meg, hogy a szemben álló felek tényleges fizikai kapcsolatba kerüljenek egymással. A bátorság és a jó kondíció, amely az ilyen kapcsolathoz elengedhetetlen, már nem természetes velejárói egy modern katona jellemzésének. Napjaink hadseregének hatalmas gépezete kirekeszti a BUSHI sokoldalúságát és korunk katonáját szükségszerûen szakterületéhez szegezi, amitõl még sebezhetõbbé válik.</p>
          <p>Végül, egy hadsereg összetettsége és a telekommunikáció csodái már nem kívánják meg a hadparancsnokoktól, hogy kint legyenek a harcmezõn, és ez gyakran elvágja õket a küzdelem realitásától. </p>
          <p align="center"><img src="photo/shinbujutsu1_000.jpg" width="243" height="312" /></p>
          <p><strong>A civil SHINBUJUTSU</strong> egy viszonylag békés társadalom gyümölcsei. A civil SHINBUJUTSUk többségének elsõdleges célja, hogy a kormány erõit a törvények és a rend fenntartására használatos technikákra oktassa. Hétköznapi emberek szintén megtanulhatják ezeket a technikákat, saját biztonságuk és családjuk védelme érdekében. Ezeket a hivatalosan is elismert technikákat elsõsorban a rendõrség használja. A példák közt van a TAIHOJUTSU (a letartóztatás mûvészete) és a KEIBOJUTSU (a rendõrségi gumibot mûvészete).</p>
          <p align="center"><img src="photo/shinbujutsu2.jpg" width="390" height="270" /></p>
          <p>Ugyanakkor számos különbség is van a civil SHINBUJUTSU és a KOBUJUTSU között. Mindenekelõtt az, hogy a SHINBUJUTSU-gyakorló a jelen társadalmi körülmények között elsõsorban a a rendõr, nem egy képzett ellenféllel áll szemben, és nem célja, hogy mindenáron megölje õt. Ellenfele leggyakrabban egy harcmûvészetekben járatlan bûnözõ, és a rendõr dolga, hogy letartóztassa és bíróság elé állítsa. Az ehhez szükséges gyakorlat más természetû, és a technikák messze nem olyan hatékonyak és hatásosak, mint a klasszikus BUJUTSUban, vagy a katonai SHINBUJUTSUban. Mi több, a katona és a rendõr nem egy külön társadalmi rétegbõl származnak. A BUSHIk magasztos harci erényeit felváltotta a katonák vagy az egyszerû közemberek kötelessége, nagyobb összhangban a modern körülményekkel.</p>
          <p align="center"><a name="ko_shin_budo" id="ko_shin_budo"></a><img src="photo/shinbudo_pic.jpg" width="251" height="317" /></p>
          <h3 class="style2">KOBUDO és SHINBUDO</h3>
          <p>Itt még nagyobb a különbség. A KOBUDO az Edo-korszakban jött létre, a SHINBUDO (vagy GENDAIBUDO) viszont a modern (1868 utáni), már a nyugati elképzelésektõl nagyban befolyásolt Japán gyümölcse. </p>
          <p>Míg a KOBUDÓk jobbára módosított KOBUJUTSUk, vagy olyan, a XII. századi Japánban újonnan létrehozott mûvészetek, melyek segítették az egyén spirituális fejlõdését és a természettel alkotott összhangot, addig a SHINBUDO a harci tanoknak jellemzõen a sportos és a szabadidõs jellegét hangsúlyozza.&nbsp; </p>
          <p align="center"><img src="photo/shinbudo2.jpg" width="264" height="299" /></p>
          <p>A KOBUDO, akár a KOBUJUTSU, leginkább a KATA módszerét használja, míg a SHINBUDO szinte teljesen mellõzi ezt a módszert, és szívesebben alkalmaz szabad gyakorlást. A SHINBUDOk többsége nem használ<strong> </strong>fegyvert, így a szabad gyakorlás veszély nélkül végrehajtható. Ezen kívül az átadás módszere is nagyon más. A KOBUDO-gyakorló személyre szóló útmutatást kap, melyben nagy szerepet játszik az intuíció (KAN), míg a SHINBUDÓban használatos tömeges oktatás nem közvetítheti ezt a fontos alapelvet. <strong>&nbsp;&nbsp;</strong></p>
          <p><a href="#tatalom">&lt;&lt;tartalom</a></p>
          <p>&nbsp;</p>
          <h1><a name="alapelvek" id="alapelvek"></a>ALAPELVEK</h1>
          <h1><a name="bevezetes" id="bevezetes"></a>Bevezetés</h1>
          <p>Ha BUDÓról beszélünk, alapelvnek a <em>saját tapasztalat útján megszerzett intuitív tudást</em> nevezzük. Ezeket az alapelveket nem lehet megfelelõen megérteni elméleti magyarázatokon keresztül. A kezdõk tudnak, hallanak róluk, de még nem értik meg õket. A tényleges megértéshez a test, az értelem és az érzelmek egyszerre szükségesek.</p>
          <p>A következõképpen lehetne ábrázolni a különbséget aközött, ha valaki csak <em>tud</em> az alapelvekrõl, vagy pedig <em>érti</em> is õket: </p>
          <p>Az, aki <em>tud</em> egy alapelvrõl, az tud róla beszélni.</p>
          <p>Az, aki <em>megérti</em>, alkalmazhatja.</p>
          <p>Az, aki <em>teljes mértékben megértette</em>, ösztönösen alkalmazza õket, mindenhol és mindenkor.</p>
          <p>A fentiek tükrében mi értelme lehet annak, hogy az alapelvekrõl beszéljünk, mikor azok csak tapasztalati úton érthetõek meg? Mi több, ezek a fogalmak csak akkor gazdagítják a tanítványt, ha saját erõfeszítései során fedezi fel õket, és minden egyes felismerés magával von egyfajta <em>satorit</em> (megvilágosodást). </p>
          <p>Mégis az alapelvekrõl szóló fejezet mellett az a tény szól, hogy egyrészt kísérletet tesz az összefüggéseik feltárására, másrészt felvázolja azt az általános irányt, amely mentén a keresésükre indulhatunk. Ezeknek az oldalaknak csupán az a céljuk, hogy <em>az olvasó elé tárják</em> az alapelveket. Az hogy <em>meg is értse</em> õket, már kizárólag csak rajta múlik egyéni tapasztalatain keresztül.</p>
          <p>Az alaplevek itt található leírása saját tapasztalataim gyümölcse, ennek megfelelõen teljesen szubjektív. De ha nem hallottam volna már róluk elõzetesen, valószínûleg én sem ismertem volna fel õket, és bizonyosan nem lettem volna képes arra, hogy továbbadjam õket.</p>
          <p>Amellett, hogy fenntartom, hogy ezeket az alapelveket meg kell <em>tapasztalni</em>, mindegyiket a megfelelõ idõben, úgy gondolom, hogy az alább vázolt lista - amely persze messze nem teljes - az önállóan gyakorló csoportok segítségére lehet abban, hogy felfedezzék a SHINDO MUSO RYU nem mindennapi gazdagságát.</p>
          <p>Végezetül, vajon nem éppen ezeknek az alapelveknek a megértése a KOBUDO gyakorlás célja? Csakis a fegyverek használata miatt gyakorolni egy harcmûvészetet nem olyan, mint idegen nyelven verset szavalni? Ugyanúgy fogják ezek az alapelvek értelemmel megtölteni az általunk gyakorolt harcmûvészetet, ahogyan a szavak ismerete befolyásolja olvasásunkat.</p>
          <p>&nbsp;</p>
          <blockquote>
            <p align="left"><strong><a name="junanshin" id="junanshin"></a><img src="photo/junanshin_cal_001.jpg" width="93" height="174" /></strong></p>
          </blockquote>
          <h1><strong>1. JUNANSHIN vagy NYUNANSHIN - képlékeny elme</strong></h1>
          <p>(A kezdetektõl fogva dolgozni kell rajta)</p>
          <p>Az alapelvek egyetemes igazságok: temérdek mag, mely a "DO&rdquo; ösvényére hullik. Ha kemény földre kerülnek, sosem hajtanak ki, így meghatározó fontosságú, hogy megmunkáljuk a talajt, ha KOBUDO tanulására vállalkozunk.</p>
          <p>Egyedüli módja annak, hogy a KOBUDÓt bármilyen eredménnyel tanulmányozzuk - és tényleg úgy gondolom, hogy ez a kizárólagos út, - ha hozzáállásunk tartalmazza a következõ öt összetevõt: </p>
          <p>türelem, 2. bizalom, 3. alázat, 4. rugalmas elme, 5. nyitottság</p>
          <p>Ha a gyakorló hozzáállása nem változik ennek megfelelõen a tanulás folyamata során, az eredmény csak kudarc lehet. A megfelelõ hozzáállás a JUNAN: rugalmas és SHIN: elme (vagy NYUNANSHIN) fogalmakkal fejezhetõ ki. A tanár elõször az ezt tartalmazó öt komponens csiszolásán fog dolgozni. Hadd vezessek le valamit az öt elem fontosságából.</p>
          <p>A <em>türelmetlen tanítvány</em> már tudat alatt kijelöl magának egy célt és egy idõegységet, amely alatt a célt teljesítenie kell. Elméjét erre a képzeletbeli célra fókuszálva képtelen lesz arra figyelni, hogy hová lép, és lábbal tipor az elvetett magokra. Nem lesz meg benne az elegendõ türelem, hogy hagyja, hogy egy adott mennyiségû munka dolgozzék benne. Gyors eredményt akar. Meg kell tanulnia, hogyan emelkedjen felül türelmetlenségén, és egyszerûen haladjon, anélkül, hogy azonosulna a már megtett lépésekkel vagy az elérendõ céllal. Minden figyelmét inkább az adott pillanatra kell összpontosítania (ICHI GO ICHI E).</p>
          <p>A <em>kétkedõ</em> tanítvány olyan módon közelíti meg a tanítást, hogy minduntalan a más területeken szerzett tudására hivatkozik. Ízekre szed mindent, és ha nem ért valamit, akkor vitába száll. Logikus gondolkozással rendelkezik, és nem fogadja el - vagy csak vonakodva - ,ami nem bizonyítható. Meg kell tanulnia bízni mesterében és az általa választott tanításban. A KOBUDÓban semmi sem bizonyítható, a hitet mindenki maga szerzi meg és csakis a maga számára.</p>
          <p>Az <em>arrogáns</em> tanítvány önnön nagyságának biztonságával felvértezve nehezen ismeri be, hogy semmit sem tud. A kezdõ szerepkörben korlátozottnak fogja magát érezni. Minduntalan megpróbálja igazolni hibáit és hiányosságait. Egója leküzdhetetlen akadályokat fog emelni fejlõdése útjába. Azon kell majd dolgoznia, hogy ráébredjen, nem körülötte forog a világ, õ is csak egy a sok jelentéktelen vándor közül, aki keres.</p>
          <p>A <em>makacs</em> tanítványt elsõsorban karakterének rugalmatlan jellemvonása fogja vezérelni. Végigszáguld a DO útján a nélkül, hogy figyelmet szentelne annak, merre is tart valójában. De mikor elérkezik az ideje, hogy megkérdõjelezze viselkedését elméje, amely nem szokott hozzá az alkalmazkodáshoz, már rögzült lesz. Csak fenntartásokkal fog beleegyezni abba, hogy más irányba haladjon, mint amit õ gondolt helyesnek, mivel egy csökönyös öszvér. De ha hasonlóan makacsul próbálja felszabadítani magát elméje korlátjai közül, akkor nincs minden veszve. Hibákon és kiábrándultságon, kudarcokon és vereségeken keresztül megsebzett lelke lágyul és alkalmazkodik a BUDO ösvényén rejlõ váratlan változásokhoz. </p>
          <p>Az, aki<em> nem elég rugalmas</em>, általában a következõ kifogással keresi meg tanítóját: "Adok neki egy esélyt, (mármint: én teszek szívességet), de csak heti egyszer tudok lejönni, (semmit sem tudok a végzendõ munkáról, de ezek a feltételeim), mivel vannak más kötelezettségeim is stb.&rdquo; A KOBUDO rengeteg idõt és erõfeszítést kíván. Egy ilyen elfoglalt embernek döntenie kell. A KOBUDÓt nem lehetséges egy héten egyszer komolyan gyakorolni. A KOBUDO napi gyakorlat és legalább heti két-három edzés szükséges hozzá tanárral. Az edzések és a társasági élet a gyakorlók szabad idejének jelentõs részét igénylik. Az "elfoglaltság&rdquo; alapvetõ probléma és elsõdleges oka a lemorzsolódásnak.</p>
          <p align="center"><img src="photo/junanshin_pic_000.jpg" width="225" height="388" /></p>
          <p>Összefoglalva: amikor valaki arra vállalkozik, hogy a KOBUDÓn, és az önmegismerésen keresztül próbálja megérteni az életet, akkor idõt kell erre áldoznia, befogadónak kell lennie, meg kell bíznia választott vezetõjében, és türelmesen kell elõre haladnia, lépésrõl lépésre, és különösen ébernek, figyelmesnek és fogékonynak kell lennie.</p>
          <p>A JUNANSHINnak nevezett hozzáállásban mindezek a tulajdonságok benne rejlenek. Alapvetõ fontosságú a kezdetektõl fogva figyelmet szentelni nekik, mivel szükség van rájuk, egészen az út végéig.</p>
          <p><a href="#tatalom">&lt;&lt;tartalom</a></p>
          <blockquote>
            <p align="left"><a name="zanshin" id="zanshin"></a><img src="photo/zanshin_cal_000.jpg" width="93" height="149" /></p>
          </blockquote>
          <h1>2. ZANSHIN - éberség </h1>
          <p>(Dolgozni kell rajta a kezdetektõl, de fokozatosan.)</p>
          <p>Nem könnyû visszaadni a ZANSHIN jelentését. Szó szerint a ZAN jelentése elhagyni, hátrahagyni, a SHIN jelentése pedig elme. Ez nem sokat segít. De a fogalom meghatározhatatlansága azzal magyarázható, hogy magában foglal számos más fogalmat is, melyekrõl majd külön is esik szó. Fogadjuk hát el, hogy ez a pár megjegyzés a Zanshinról egy olyan bevezetõ, amely éppúgy érinti a METSUKE, SHISEI, MA-AI, KIAI, KIME, RI-AI kiegészítõ fogalmakat, mint olyan általánosabb fogalmakat, mint: FUDOSHIN, KAN-KEN, MUGA-MUSHIN stb.</p>
          <p>A ZANSHIN elve két lépésben hagyományozódik át. Az elsõ szinten a fogalom tartalmáról mit sem tudó kezdõnek meg kell elégednie a külsõ megnyilvánulás másolásával.</p>
          <p><em>Az ellenfél szemeire összpontosított figyelem, egyenes és szilárd test </em>(lehetõvé téve a gyors elmozdulást), és szükséges ezen kívül <em>a távolság akkurátus szem elõtt tartása </em>- mindig épp hatósugáron kívül lenni. <em>Energikus KIAI, a mozdulatok megfelelõ kontrollja és a kellõ idõzítés</em> az utolsó simításokat is hozzáadják a ZANSHIN összképéhez. Csak a ZANSHIN legfontosabb elemeit vázoltam fel, de hozzá kell tennem, hogy ezeknek erõteljes tartást és határozott jelenlétet kell sugározniuk.</p>
          <p align="center"><img src="photo/zanshin_pic_000.jpg" width="227" height="396" /></p>
          <p>Azonban ez csak a külsõ megjelenés. Ha ez nem a kivetülése egy belsõ ZANSHINNAK, akkor ez csak hamis ZANSHIN, tényleges tartalom nélküli üres formák és fogások. A második fázis abból áll, hogy a megfelelõ mozdulatok és a helyes hozzáállás egy mélyebb dimenziót nyernek. Ez egy sokkal nehezebb feladat, mint ami az elsõ fázisban volt. Az elhagyások folyamata ez, míg el nem érjük a teljes belsõ ürességet. Akkor válhat csak valaki teljesen befogadóvá, ha minden szubjektív érzelemtõl mentesült. Az éberség nem azonos azzal az állapottal, amelyeket az aggodalom, félelem, szorongás és idegesség uralnak. De ez nem is a mindent betöltõ nyugalom állapota. Ha megpróbáljuk megadni a ZANSHIN jelentését, azt mondhatjuk, hogy ebben a tudatállapotban az ember fizikuma rejtett éberségi állapotában van, elméje teljesen kiürített és a legapróbb jelre is fogékony. </p>
          <p>A ZANSHIN tiszta formájában egy kegyelmi állapot, amelyben teljesen felkészültnek érezzük magunkat. Ez a BUDO gyakorlók által megtapasztalt legkülönösebb érzések egyike. Egy leírhatatlan vibráló jelenségbõl idõvel a ZANSHIN tényleges valósággá válik. A kezdetektõl fogva, a SHINDO MUSO RYU valamennyi fázisán át fejlõdik ki.</p>
          <p>Az elsõ KATÁtól kezdõdõen hihetetlen éberség szükségeltetik a kezdõktõl. Mivel nincsenek hozzászokva ilyesfajta erõfeszítésekhez, esetenként elviselhetetlennek tûnõ terhelést fognak érezni.</p>
          <p>Mi több, érdekes a mindennapi dolgukat végzõ embereket figyelve rádöbbenni arra, hogy civilizációnk mennyire nem tartalmazza a ZANSHINT. Beállni egy ajtó elé, amely bármikor ránk nyílhat, megbotlani valamiben, megfogni egy forró edényt, fölállva beverni valamibe a fejünket, beleütközni valakibe vagy visszalökni; és a mindennapi élet számtalan egyéb figyelmetlensége: ajtóban felejtett kulcsok, elkallódott értéktárgyak stb. Ezek mind a rendezetlen elme jellegzetességei, az érzékenységben hiányt szenvedõ test ismérvei.</p>
          <p>A ZANSHIN gondolatának magas szintre fejlesztése nem lesz híján a mindennapi életben tapasztalható pozitív következményeknek sem.</p>
          <p><a href="#tatalom">&lt;&lt;tartalom</a></p>
          <p>&nbsp;</p>
          <blockquote>
            <h3><a name="metsuke" id="metsuke"></a><img src="photo/metsuke_cal_000.jpg" width="96" height="150" /></h3>
          </blockquote>
          <h1>3. METSUKE - a tekintet összpontosítása</h1>
          <p>&nbsp;(A kezdetektõl fogva dolgozni kell rajta.)</p>
          <p><em>ME</em>: szem, <em>TSUKE</em>: odaszorított, odaragasztott. A METSUKE fogalma a ZANSHIN egyik legszembetûnõbb eleme. A küzdõ felek általában egymás szemébe néznek, mivel a szemek a lélek tükreiként gyakran olyan érzelmeket is elárulnak, amelyeket a test többi részének sikerült elrejtenie.</p>
          <p align="center"><img src="photo/metsuke_pic.jpg" width="236" height="260" /></p>
          <p>A METSUKE mûvészete abból áll, hogy mindent látunk, anélkül, hogy mi magunk bármit is láttatnánk.</p>
          <p><strong><em>Látni mindent...</em></strong></p>
          <p>Minél inkább rögzítjük a tekintetünket egy adott pontra, annál behatároltabbá válik a látóterünk. Így ahelyett, hogy szorosan az ellenfélre szegeznénk tekintetünket, úgy kell ránéznünk, mintha egy távoli hegycsúcsra tekintenénk (ENZAN WO MIRU). Nem hagyd, hogy karja vagy fegyverének mozdulatai elvonják a figyelmedet. Higgadtan tartsd szemmel ellenfeled testének középvonalát, mivel ez láttatja a legjobban, hogy mire készül. Ennek az elfogulatlan és átfogó látásmódnak köszönhetõen kivételes elõrehaladást tapasztalhatunk a látás terén. Figyelmünk lankadása nélkül bármely váratlan akadály elõre láthatóvá válik számunkra. Akik rendszeresen vezetnek autót, bizonyára jól ismerik ezt a hatást és tudják, hogy mi sem veszélyesebb, mint tekintetünket az elõttünk haladó jármû farára szegezni.</p>
          <p><em><strong>... anélkül, hogy bármit is felfednénk.</strong></em></p>
          <p>Ez valami egészen más. A harc kiváló táptalaja az olyan szubjektív érzelmeknek, mint a félelem, tétovaság, zavar, harag, vagy öröm. Annak érdekében, hogy ne fedjük fel tekintetünkön keresztül ezeket az érzelmeket - mert mindig árulkodóak - nemcsak a kontrollt kell kialakítani felettük, hanem el kell érni, <em>hogy ne is érezzük õket.</em></p>
          <p>Ehhez természetesen önmagunk hosszas tanulmányozása szükséges, ami túlterjed a DOJO keretein. Hamar olyan jelenségekkel találjuk magunkat szemben, melyeknek látszólag nincs közük a KOBUDÓhoz, de egy késõbbi fázisban foglalkozni fogunk velük. </p>
          <p><a href="#tatalom">&lt;&lt;tartalom</a></p>
          <p>&nbsp;</p>
          <p> <span class="style4"><a name="shisei" id="shisei"></a><img src="photo/cal_shisei.jpg" width="118" height="179" hspace="30" vspace="0" /></span></p>
          <h1 class="style3">4. SHISEI &nbsp; (testtartás)</h1>
          <p>(A kezdetektõl fogva dolgozni kell rajta)</p>
          <p>Ha egy kicsit is ismerjük a japán harcmûvészeti alapelveket, akkor nem kerülhette el figyelmünket, hogy néha már bosszantóan nagy jelentõséget tulajdonítanak ennek a gondolatnak. </p>
          <p>Magam is éveken keresztül szenvedtem az ehhez hasonló kemény<strong> </strong>utasításoktól:&nbsp; "Állj egyenesen, engedd le a vállad, húzd be a feneked!&rdquo; -&nbsp; így kijelenthetem, hogy a Budónak ez a vetülete számos nehézséget okoz a tanítványnak, különösen, ha nem keleten született.</p>
          <p>Kétségtelen tény, hogy egy nyugatról származó ember testfelépítése sokban különbözik a keletiekétõl. Egy ázsiai vállai, még ha szélesek is, mégis nyaktól lefelé lejtenek, míg egy nyugati ember vállai gyakran a nyakra merõlegesek. Ha az a feltételezés, hogy egy nyugati tanítvány hajlamosabb arra, hogy inkább használja a vállait, mint csípõjét, ez csak még jobban hangsúlyozza a vállak "magas&rdquo; helyzetét.</p>
          <p>A nyugatiak így arra kényszerülnek, hogy külön erõfeszítéseket tegyenek annak érdekében, hogy a lehetséges legalacsonyabb helyzetben tartsák vállaikat - hangsúlyozom a "lehetséges&rdquo; megfogalmazást -, és hogy megtanulják jobban használni csípõjüket. A hátnak egyenesnek kell lennie, a lábaknak pedig szilárdan a talajon kell állniuk. Ez a helyzet jobb légzést és gyorsabb mozgást tesz lehetõvé.</p>
          <p>Úgy gondolom, csak azokat helyes figyelmeztetni, akiknek a SHISEI gondolata a rögeszméjükké vált. A KOBUDO sosem támogatta a tanítványok "robotosítását&rdquo;. Mindenkinek megvan a saját testtartása. Anélkül, hogy lemondanánk a testtartás kívánatos fejlõdésérõl, ajánlott valamennyire figyelembe venni az egyének testfelépítését is. Igaz, hogy a jó tartás nagyon esztétikus és hogy az esztétikai szempont, fellengzõsség<strong> </strong>nélkül a KOBUDO nélkülözhetetlen eleme. A helyett azonban, hogy egy tanítványt silány testtartásával zargatnánk, én személy szerint arra ösztönözném, hogy keresse meg, hogyan tudja megõrizni egyensúlyát egy stabil pozícióban.</p>
          <p>A szabadtéri gyakorlás kiváló módja a SHISEI tesztelésének. A nedves fû, a kövek, az egyenetlen talaj és a lejtõk rögvest arra késztetnek, hogy változtassunk testtartásunkon. A gyakorlás e módja bizonyosan csorbítja a technika esztétikusságát, annak felismerésében viszont segít, hogy a KOBUDO alapelemei közül az esztétika sosem mehet a technikai hatékonyság rovására, hanem inkább ki kell, hogy egészítse azt.</p>
          <p align="center"><img src="photo/shisei.jpg" width="223" height="398" /></p>
          <p>Még egy szempont tartozik a SHISEI gondolatköréhez, mely legalább olyan jelentõs, mint az elsõ: a mentális hozzáállás. Ez a "belsõ tartás&rdquo; méltóságot, egyenességet és tiszteletet sugároz.&nbsp; Olyan viselkedésmód mutatja ezt meg, mely nem tûr semmiféle bárdolatlanságot,<strong> </strong>nem oda illõ gesztusokat, vagy alakoskodást<strong>. </strong>A méltósággal viselt nehézségek vagy örömök legalább annyira a SHISEI megnyilvánulásai, mint a kifogástalan testhelyzet. Nehéz megmondani a kettõ közül melyik hat a másikra, de bizonyos, hogy a tökéletes SHISEI csak a külsõ és belsõ hozzáállás teljes összhangjával érhetõ el.</p>
          <p><a href="#tatalom">&lt;&lt;tartalom</a></p>
          <p>&nbsp;</p>
          <p><a name="maai" id="maai"></a><img src="photo/cal_maai.jpg" width="106" height="164" hspace="30" /></p>
          <h1><strong>5. MA-AI (a küzdõ felek közti távolság)</strong></h1>
          <p>(A Kihon sotaitól kezdõdõen kell dolgozni rajta.)</p>
          <p>MA: távolság, AI: összhang. A küzdõ felek közti távolság meghatározása elsõsorban az alkalmazott fegyverektõl függ. A japán harcmûvészetekben a MA-AI különösen precíz<strong>.</strong> Nem túlzás milliméterekrõl beszélni. Draeger Sensei így szerette megfogalmazni ezt: <em>"Ha ellenfelem meg tudja vágni a ruhám anyagát, az azért lehet, mert én meg tudom vágni a bõrét. Ha õ meg tudja vágni a bõröm, az azért lehet, mert én meg tudom vágni a húsát. Ez a megfelelõ MA AI. &rdquo;<strong> </strong></em>Célszerû nagy figyelmet szentelni a MA-AInak a legelsõ KIHON SOTAItól kezdõdõen. </p>
          <p>A MA-AIt a következõ négy értelemben kell alkalmazni:&nbsp; </p>
          <blockquote>
            <p>1. A fegyver tartásának módja. </p>
            <p>2. A fegyvertartományok különbsége.</p>
            <p>3. A <em>MONOUCHI</em> (a fegyver végétõl számított 20cm) használata. </p>
            <p>4. Az ellenfelek közti távolság.</p>
            <p>&nbsp;</p>
          </blockquote>
          <ul>
            <li><strong>A fegyver tartása</strong></li>
          </ul>
          <p>Akár JOt, akár BOKKENt fogunk, nagyon fontos, hogy kb. 20 cm távolságot tartsunk a gyomor és a közelebbi kéz között. Tudatában kell lenni annak, hogy ha a távolság csökken a JO oldalon, a BOKKEN oldalon viszont megmarad, akkor a két fegyver lényegében azonos hatótávolságra tesz szert,<strong> </strong>ami azt eredményezi, hogy egyforma lesz mindkét fegyver hatósugara.<strong> </strong>Észben tartva, hogy a BOKKEN egy "valódi&rdquo; pengét jelöl, világos, hogy ez a MA-AIban bekövetkezett hiba a valóságban komoly következményekkel járhat.</p>
          <ul>
            <li><strong>A Jo és a kard hatótávolsága közti különbség</strong></li>
          </ul>
          <p>A SHINDO MUSO RYU-ban a MA-AI leglényegesebb szempontja abban rejlik, hogy a JO 20-25 cm-el hosszabb, mint a BOKKEN. A JODO-technikák jelentõs része erre az alapvetõ különbségre épül, ami úgy helyezi hatótávon belülre az ellenfelet, hogy mi még, ha pár centivel is, de kívül maradunk az övén.</p>
          <ul>
            <li><strong>A Monouchi használata</strong></li>
          </ul>
          <p>A MA-AI gondolata semmissé válhat a technikák során a fegyverek helytelen használata miatt. Nem kell fizikusnak lenni ahhoz, hogy felismerjük, hogy egy fix tengely körül forgó tárgy esetében a tengelytõl legtávolabb esõ pont forog a leggyorsabban, és az bír a legnagyobb nyomatékkal. A JO és BOKKEN használatakor a célpontra mért csapásra csak a fegyver utolsó 20 cm-e használatos. Ezt a részt "MONOUCHI&rdquo;-nak nevezik, ami szó szerint: (rész) ami a tárgyat megüti.</p>
          <p align="center"><img src="photo/maai.jpg" width="390" height="215" /></p>
          <p>A kard esetében az a rész, mely a kézvédõtõl (TSUBA) a MONOUCHIig terjed nem sokkal több célt szolgál, mint hogy megtartsa a MONOUCHIt a maga helyén. A JO esetében a technikák széles köre a fegyver egész felületének használatára épül. Ugyanakkor a csapások esetében a MONOUCHI használata olyan, mint a kardé.</p>
          <p>&nbsp;A legjobb mód arra, hogy megtapasztaljuk a Monouchi használatát, kétségtelenül egy speciális tárgy (TAMESHIGIRI) vágása a karddal, a bottal pedig rugalmas, de tömör célpontra mért csapás.</p>
          <ul>
            <li><strong>A küzdõ felek közti távolság</strong></li>
          </ul>
          <p>A küzdõ felek közti távolság háromféle lehet. A tényleges távolságon kívül a mögöttük rejlõ gondolati tartalmak azok, amelyeket be szeretnék mutatni. </p>
          <p><span class="style6"><em>TOMA</em>:</span> nagy távolság. Ez a Katák, vagy párviadalok kezdetén a két fél közt felvett távolság. A SHINDO MUSO RYUban ez 5 -10 m között mozog (nagyjából 3 tatami hosszú). Más iskolákban lehet hosszabb is. Így mindkét félnek megvan a lehetõsége a gondolkodásra, visszavonulásra, vagy arra, hogy KAMAEt változtasson. Ez a közeledés feladata, hiszen az a pillanat, amikortól már nincs visszaút, még elõttünk áll. </p>
          <p><span class="style7"><em>CHIKAMA</em>:</span> közeli tartomány. A ZANSHIN intenzitása érezhetõen nõ. A KAMAEnak egyeznie kell. Ezen a ponton már nincs visszaút, még egy vagy két lépés és a két ellenfél sorsa így vagy úgy de összekapcsolódik<strong>.</strong></p>
          <p align="center"><img src="photo/cal_issokuitto_000.jpg" width="215" height="339" /></p>
          <p><span class="style8"><em>UCHIMA</em>:</span> vágó (vagy csapó) távolság. Az ISSOKU-ITTO (egy lépés és egy vágás) gondolatával is szokták jellemezni. Ez a távolság egybeesik a ZANSHIN tetõfokával. A pillanat tört része alatt bármelyen hirtelen támadás indulhat, az egyik vagy a másik irányból, vagy akár mindkettõbõl egyszerre. Csupán egy lépés választja el a MONOUCHikat célpontjaiktól.&nbsp; Ahelyett, hogy megpróbálnám leírni, inkább azt tanácsolom, tapasztalja meg mindenki maga az UCHIMA elviselhetetlen feszültségét. Válasszunk egy ellenfelet, mindketten vegyük fel a KAMAEt és ahelyett, hogy azonnal belekezdenénk a technikába, õrizzük meg pár pillanatig a pozíciónkat, teljes odaadással, vágásra készen. A tapasztalat fel fogja fedni a ZANSHINunk szintjét, a higgadtságunkat, és a gyors válaszmozdulatra való képességünket is.&nbsp; </p>
          <p>Ha egy kicsit sem inspirál a valódi ütközetekre jellemzõ MA-AI felfokozott érzelmi állapota, akkor szabad utat engedünk a különféle torzulásoknak. Sajnos nemritkán látni olyan tanítványokat, akik a kard középsõ részével vágnak, vagy naiv ábrázattal állnak, nem ismerve fel, hogy még mindig ellenfelük fegyverének röppályáján belül tartózkodnak. A MA-AIra oly módon kell érzékenynek lenni, mintha egy láncra vert vadállattal állnánk szemben. Ha a veszélyes határmezsgyén belülre lépünk, ballépésünkrõl brutális módon szerzünk tudomást.</p>
          <p>A JODÓban ha az UHIDACHI oldal (kard) hibásan veszi fel a MA-AIt, ez beláthatatlan következményekhez vezethet SHIDACHI (bot) technikájában. Például, ha UCHIDACHI pengéje közepével vágja célpontját, SHIDACHI úgy alkalmazza eredményesen technikáját, hogy egyet hátralép. Mivel a végeredmény kielégítõ, egyik fél sem fogja szükségét érezni, hogy bármit is változtasson, ez pedig egy sor probléma kiindulópontja lesz. </p>
          <p>Feltételezem, hogy a MA-AI tényleges megértésének egyedüli módja az volna, ha idõrõl idõre elvesztenénk egy darabot az orrunkból, vagy az ujjainkból. Mindemellett<strong> </strong>nagyon remélem, hogy a lelkiismeretes gyakorlás úgy teszi lehetõvé e fogalom elsajátítását, hogy közben azért egy darabban maradunk.</p>
          <p><a href="#tatalom">&lt;&lt;tartalom</a></p>
          <p>&nbsp;</p>
          <p><a name="kiai" id="kiai"></a><img src="photo/cal_kiai.jpg" width="122" height="192" hspace="30" /></p>
          <h1><strong>6. KIAI (egyesített energia)</strong></h1>
          <p>(A Kihontól kezdõdõen kell rajta dolgozni.)</p>
          <p>KI : energia, AI : összhang. A KIAI valamennyi japán harci út fontos eleme, annyira jelentõs, hogy saját irodalma van, melyben a legnevetségesebb kijelentések is napvilágot láttak. Ki ne hallott volna a harcosról, aki titkos harci kiáltással dermesztette meg ellenfelét?</p>
          <p>Az itt következõ meghatározás valószínûleg kicsit gyakorlatiasabb. A KIAI a légzés kontrolljába bevont hangzó elem. Az alhas alulsó részébõl ered és a képzett hangnak van egy jellegzetes rezgése. Létrehozásában nemcsak a hangszálak vesznek részt, hanem az egyén mélyérõl jövõ erõteljes energia is. </p>
          <p align="center"><img src="photo/kiai.jpg" width="231" height="381" /></p>
          <p>A KIAInak kétféle hatása van, fizikai és pszichológiai.</p>
          <p>&nbsp;<em>A KIAI fizikai hatása</em> ösztönzi az alhasat az erõteljes kilégzéssel. Ez az alhasi rész kapcsolja össze a test két legjelentõsebb izomcsoportját, a combokat és a hátat. A KIAI azáltal, hogy összehúzza az alhasat, lehetõvé teszi az egész test koncentrált mozgását, hogy a lehetõ legtöbb tökéletesen kontrollált energia birtokában mozduljon el egy adott irányba. </p>
          <p>A KIAI kimerítõ, mert arra kényszeríti a gyakorlót, hogy maximálisan beleadja magát, de rendszeres alkalmazása rá fogja ébreszteni, hogy honnan ered energiája és folyamatosan<strong> </strong>fejlõdni<strong> </strong>fog az, ahogy használni tudja.</p>
          <p><em>A KIAI pszichológiai</em> hatása nem olyan misztikus, mint ahogy egyes legendák, vagy filmek alapján gondolnánk. Éppen ellenkezõleg, egy jól képzett személynek még a szeme se rebben a KIAI hallatán, kivéve, ha az szokatlanul intenzív, vagy zengõ<strong>.</strong> Világos ugyanakkor, hogy a KIAI egy hasznos gyakorló eszköz a kezdõk számára, nagyban<strong> </strong>kiemeli a munka intenzitását, valamint egy váratlan KIAI a tanítvány koncentrációjának mércéje is lehet, vagy egyszerûen csak kizökkentheti letargiájából. A KIAInak van pszichológiai hatása kibocsátójára is, "lelket önt&rdquo; belé, ha félelmetes ellenféllel kerül szembe.</p>
          <p>Végezetül, a KIAI intenzitása remekül mutatja a DOJOban végzett munka intenzitását is. Jó eszköz lehet ara, hogy felfedje egy feldühödött tanítványban a kontroll elvesztését.</p>
          <p>A SHINDO MUSO RYUban kétféle KIAI létezik, minden karddal, vagy bottal végzett <em>csapást</em> "ééit!&rdquo; hang kísér, a <em>szúrásokat </em>pedig "óót!&rdquo; hang.<strong> </strong>(A BUDOban használatos hangoknak és szótagoknak gyakran ezoterikus eredetük van a sintó KOTO TAMA tanban - a hangokat és rezgéseket az univerzum és törvényeinek manifesztációikét tanulmányozzák.) Mindkét esetben crescendóba megy a hang és a tetõfokán egy "t&rdquo; vágja el. Ez pontosan az a pillanata, mikor a mentális és fizikai energiák elérik tetõfokukat<strong>.</strong> Még ha a hangnak vége is szakad a KI tovább halad az ellenfél irányába. A KIAIt félig nyitott ajkakkal kell létrehozni, hogy a KI ne szóródjék szét. Az arc többi része amennyire csak lehet, megõrzi nyugodtságát. </p>
          <p>A KIAI gyakorlása a következõ fõbb fejlõdési szakaszokon halad keresztül: a "Han!&rdquo; az elsõ hetekben félénk, majd egy torokból jövõ, zengõbb kiáltásba csap át. Beletelik pár évbe, míg ez a kiáltás a torokból a gyomorba vándorol, majd ezt követõen a kellõ pillanatban bocsátódik ki. Egy tökéletesen kimunkált KIAIt nem hangereje, hanem intenzitása alapján ítélnek meg.</p>
          <p>Végül, a KIAI nem korlátozódik a japán BUDOra, hanem egy õsi jelenség. A különbözõ munkadalok és a Gregorián énekek két másik, széles körben is ismert példái ugyanannak a dolognak. A KIAI fogalma - mint a ZANSHIN egy eleme - szorosan kapcsolódik a KIMÉhez. </p>
          <p><a href="#tatalom">&lt;&lt;tartalom</a></p>
          <p>&nbsp;</p>
          <p><a name="kime" id="kime"></a><img src="photo/cal_kime.jpg" width="106" height="164" hspace="30" /></p>
          <h1><strong>7. KIME (döntés, megállás)</strong></h1>
          <p>(A kezdetektõl fogva dolgozni kell rajta)</p>
          <p>Ennek az elvnek a gyakorlása csak a KIAIjal együttesen lehetséges. Abból áll, hogy az energiát (KI), a fegyvert (KEN) és a testet (TAI) eljuttatjuk arra a pontra, ahol <em>egyszerre </em>érik el tetõfokukat. Ez a hármasság - amelyet KI-KEN-TAInak hívnak - nem bontható szét<strong>.</strong></p>
          <p>A KIME az utolsó két elem (KEN-TAI) rövid megállításában nyilvánul meg, míg az elsõ (KI) továbbhalad a maga útján, az ellenfél testén és lelkén keresztül. Ha ezeknek az elemeknek valamelyike nem megfelelõ, akkor a KIME nem jön létre, és a koordináció hiánya a vágás hatékonyságának látványos romlását fogja eredményezni.</p>
          <p align="center"><img src="photo/kime.jpg" width="353" height="319" /></p>
          <p>&nbsp;A KIME mély értelme tartalmazza a visszavonhatatlanság érzetét.&nbsp; Minden KIME megmutatja a támadás eredményességét, és pontot tesz a harc végére. Így megfontolandó az a gondolat, hogy <em>bármely KATA az elsõ KIMÉnél akár véget is érhet</em>. Ennek a tudatállapotnak mindig minden KIME során jelen kell lennie.</p>
          <p>A KIME alkalmazásának három fontos következménye:</p>
          <p>1. A KIME az összes technikák rendkívüli kontrollját teszi lehetõvé, amely meglepõ hatékonysággal párosul. </p>
          <p>2. A KIME alatt a pillanatnyi mozdulatlanság jelzi, hogy a SHUGYOSA egyensúlya tökéletes és szellemileg készen áll arra, hogy bármilyen körülmények között, bármely technikához igazodni tudjon.&nbsp; </p>
          <p>3. Mikor a KIMÉt megfelelõen gyakorolják, egy tényleg gyors sorozatot gyakorló SHUGYOSA képes arra, hogy a KIME bármely pontján teljesen megálljon, anélkül, hogy következõ technikája elé vágna. A SHINDO MUSO RYUban az elsõ sorozat (OMOTE) nagy hangsúlyt fektet a KIMÉre, lehetõvé téve, hogy a következõ sorozatban lényegesen feszesebb tempó mellett is alkalmazni tudják. Csak a negyedik sorozat (KAGE) az, ahol a KIME teljesen beérik.</p>
          <p><a href="#tatalom">&lt;&lt;tartalom</a></p>
          <p>&nbsp;</p>
          <p><a name="riai" id="riai"></a><img src="photo/cal-ria.jpg" width="107" height="170" hspace="30" /></p>
          <h1><strong>8. RI-AI (koherencia)</strong></h1>
          <p>(A Ran-ai tanulásától kezdõdõen kell dolgozni rajta.)</p>
          <p><em>RI </em>: értelem <em>AI</em> : összhang. Ágazatoktól függõen ennek az elvnek számos értelmezése lehetséges. Az Aikidóban például a harcmûvészet meghatározó alapelveinek egyetemességét támasztja alá. A SHINDO MUSO RYUban a RI-AI jelentése: <em>a mozdulat logikája</em>. Ez a logika három pontra vonatkozik. </p>
          <p><strong>1. A távolság </strong>- ha UCHIDACHI túl közelrõl, vagy túl távolról vág, akkor a távolságból hiányzik majd a logika, mert egyik esetben se lehet megfelelõen eltalálni a célpontot.</p>
          <p><strong>2. A célpont</strong> - logikus tudni, hová és mire irányul vágásunk.</p>
          <p><strong>3. A megfelelõ pillanat</strong> - vagy "idõzítés&rdquo;. Ez a RI-AI kétségkívül legkényesebb vonatkozása. Elõre megtervezett természetébõl adódóan a KATA kiválthatja az idõ elõtti válaszadást. Ha ezt a jelenséget nem kontrolláljuk a megfelelõ módon és mértékben, akkor gyakorlásunk könnyen szánalmas koreográfiává alacsonyodhat. Az eredmény az lesz, hogy UCHIDACHI lenyûgözõ ZANSHINnal óvatosan a SHIDACHI által már több mint egy másodperccel korábban létrehozott ûrbe vág bele. Ez még egy kezdõt sem vezet félre. Sajnos túl gyakran látni ilyen elõadásokat BUDO-bemutatókon.</p>
          <p>Míg az elsõ két pont, amelyekre a RI-AI vonatkozik, elég könnyen megvalósítható, addig a harmadik évekig tartó kemény gyakorlást igényel. Hiszen kivédeni azt, hogy elébe menjünk egy olyan technikának, melynek ismerjük a folytatását, nem mindennapi tudatállapotot igényel. Anélkül, hogy elõre gyártott receptet akarnék adni, felhívnám a figyelmet a következõ összetevõkre:</p>
          <p><em>Fogadjuk el úgy a helyzetet, ahogy van, teljes õszinteséggel, vállalva annak ésszerû kockázatát, hogy a lehetõ legkésõbb* mozdulunk,</em> <em>és kemény gyakorlás során tegyünk szert az átlagnál kisebb reakcióidõre. </em></p>
          <p align="center"><img src="photo/riai_000.jpg" width="234" height="441" /></p>
          <ul>
            <li>
              <div align="justify">*<strong> </strong>A "tér-idõ&rdquo;-nek, vagy a megfelelõ pillanatnak ezt az elvét a KI MUSUBI (energiák közti kötelék), vagy a KI AWASE (energiák közti összhang) fogalmakkal is jelölik. Mikor a küzdõ felek egyike elindul, vagy egy mozdulatot tesz, a másik is vele egy idõben mozdul, mintha egyek volnának.</div>
            </li>
          </ul>
          <p>A veszélyérzet, mint tényezõ teljes mértékben elengedhetetlen a KOBUDO harci jellegének megõrzéséhez. Az olyan küzdelem, melyben nincs meg a kockázat érzése, nem is küzdelem, hanem vagy játék, vagy mészárlás. A veszély érzete jelentõsen felerõsíti a harccal együtt járó tényezõket, a ZANSHINt és öszetevõit: a METSUKÉt, a SHISEIt, a MA-AIT, a KIAIt, és a KIMÉt.</p>
          <p>Emlékezzünk rá, hogy ez a kockázatérzet csak hitvány árnyéka a valós küzdelem veszélyeinek. Mi több, tudatosítani kell, hogy a japán BUJUTSU világában bármiféle harci ütközet, vagy párbaj egyenlõ erõviszonyok mellett is csak 33% esélyt adott a sikerre, nem pedig 50%-ot, ahogy azt gyakran képzelik. Ez az elrettentõ matematikai képlet a következõképpen állt elõ: 33% a gyõzelemre, 33% a vereségre, 33% a gyõzelem megszerzése érdekében feláldozott életre (<em>AI UCHI</em>: együtt csapás). Így bármely ütközet a kezdetektõl fogva 66%-kal a résztvevõk halálát jelentette.&nbsp; Hadd jegyezzük még meg, hogy a fennmaradó 1% jelzi, hogy az ellenfelek meggondolhatták magukat. </p>
          <p>Kevés üzletember fektetne be egy olyan vállalkozásba, ahol 66% a vesztés esélye. Bárki, aki némi értelemmel rendelkezik, tudatában kell, hogy legyen ennek a kalkulációnak, mielõtt nyílt konfliktusba keveredik. Rá kell döbbennünk, hogy a harc vagy háború a legkevésbé intelligens megoldás és csak akkor van létjogosultsága, ha nincs más lehetõség.</p>
          <p>A RI-AI tehát tudatállapot kérdése. Ha figyelmetlenül ütünk vagy vágunk, bárhol és bármikor, akkor fel kell ismernünk, hogy bármit is gyakoroljunk, az biztosan nem "harcmûvészet&rdquo;. </p>
          <p><a href="#tatalom">&lt;&lt;tartalom</a></p>
          <p>&nbsp;</p>
          <blockquote>
            <p><a name="seitodo" id="seitodo"></a><img src="photo/cal_seitodo_new.jpg" width="120" height="295" /></p>
            </blockquote>
          <h1><strong>9. SEI TO DO (mozgás és mozdulatlanság)</strong></h1>
          <p>(A KAGE sorozattól kezdõdõen kell dolgozni rajta.)</p>
          <p>Valamennyi japán KOBUDO a SEI TO DO ritmus törvénye alá esik. Mellesleg érdemes megjegyezni, hogy kevés nem Japán harcmodor alkalmazza a ritmus ilyen megvalósulását. Bár a hatékonyság szempontjából nem szeretnék ítéletet mondani, kétségbevonhatatlannak tûnik, hogy a SEI TO DO gazdagítja a nevelési és esztétikai szempontokat. </p>
          <p>A mozgás-mozdulatlanság ritmusát többé-kevésbé az adott technikák határozzák meg, de biztos, hogy annak harmonikusnak kell maradnia. Az ellenpontozottság törvényének megfelelõen mennél hangsúlyosabb a mozdulatlanság, annál hevesebbnek tûnik a mozdulat. A ritmus e fajta gondolata nélkül a gyors vagy lassú mozdulatok bármely egymásutánja monotonnak és bármiféle intenzitást nélkülözõnek tûnne. </p>
          <p><strong>&nbsp;A technikai szempont</strong></p>
          <p>Konkrét tényekre vetítve a SEI megmutatkozik a KATÁk kezdetekor a KAMAE felvételénél, és<strong> </strong>a végén az OSAME végrehajtásában.<strong> </strong>A KAMAEt és az OSAMEt lassan és felfokozottan, tökéletes ZANSHINnal kell végrehajtani. A DO elve a mozdulatok végletes takarékosságán alapszik, a gyors, akkurátus, cseppet sem sietõs és átgondoltan arányos mozdulatokat részesítve elõnyben, melyeket a tökéletesen szinkronban lévõ KIAI és KIME erõsít meg.</p>
          <p><strong>Általánosabb értelemben</strong></p>
          <p>Ha jártasak vagyunk a japán BUDÓban, nem kerülhette el figyelmünket, hogy minden mozdulathoz egyfajta etikett társul, melynek a gesztusait úgy tervezték meg, hogy elképesztõ higgadtságot megkívánó inaktív szakaszokat biztosítsanak a gyakorlók számára. Ezek a "szóközök&rdquo; az intenzívebb tevékenységek elválasztására szolgálnak, mint mikor a kalligráfiában elõkészítjük a tintát, hogy utána egyetlen pillanat alatt rajzoljuk meg a karaktert a szûz papírra. Pár pillanatnyi meditáció az edzés kezdetekor, és a végén; a Hakama összehajtása a KEIKÓt (gyakorlást) követõen<strong>.</strong></p>
          <p align="center"><strong><img src="photo/cal_kokorowotatamu.jpg" width="189" height="298" /></strong></p>
          <p align="center"> <em>1969 és &rsquo;76 közötti Iaido edzéseimen, Tokió Ôgi negyedében számtalanszor halottam, ahogy Kuroda Sensei errõl a mozdulatról beszélve a Kokoro wa tatamu: a lélek összehajtása kifejezést használta.</em></p>
          <p> Megannyi példa arra, hogy kell egy bizonyos nyugalmi állapotot hagyni, amely biztosítja a "normális&rdquo; mindennapi tevékenységekbõl való átmenetet egy olyan felfokozott figyelmet igénylõ tevékenységbe, melynek folyamán az ember teljes odaadással magára figyel.</p>
          <p>Modern, rohanó életünkbõl hiányzik ez a jelenség. Lényegében lehetetlen a nyugalom olyan pillanataival találkozni, melyek segítenék a lélek megbékélését és stabilizálnák a vérkeringést. Mindazonáltal, a SEI TO DO alkalmazásának hihetetlenül pozitív következményei lehetnek: a belsõ energiatartalékaink újra töltõdése, a higgadtság növekedése és tízszeresére nõtt koncentrációs készség. Ezek a relatív nyugalmi pillantok semmi esetre sem állnak szemben a társadalom által támasztott eredményességi követelményeknek, mivel lehetõvé teszik hatékonyságunk növelését.</p>
          <p><a href="#tatalom">&lt;&lt;tartalom</a></p>
          <p>&nbsp;</p>
          <blockquote>
            <p><a name="yoyu" id="yoyu"></a><img src="photo/cal_yoyu.jpg" width="110" height="177" /><strong> </strong></p>
          </blockquote>
          <h1><strong>10. YOYU (határ, átmenet)</strong></h1>
          <p>(Olyan elv, melyre a Jutsu-szakaszban <strong>- </strong>5-8 éves gyakorlás után teszünk szert)</p>
          <p><em>Elérkeztünk azokhoz az elvekhez, melyeken nem lehet dolgozni, hanem az eddig vizsgált kézzelfoghatóbb elvek rendszeres gyakorlása során természetesen alakulnak ki.</em></p>
          <p>Mikor Shimizu Sensei Dojójában tanultam, éveken keresztül hallottam egy megjegyzést, melyet dicséretnek hittem: "<em>Isogashii, ne</em>!&rdquo;, ami köznapi beszédre fordítva a következõt jelenti: "<em>Te aztán nagyon buzgó vagy</em>!&rdquo; Nagyon elégedett voltam, hogy a kivételesen gyors mozdulatsor, amelyet éppen végrehajtottam felhívta magára a Mester figyelmét. Röviden meghajoltam, hogy szerényebb színben tüntessem fel büszkeségemet. </p>
          <p>Késõbb rá kellett döbbennem, hogy a dicséretnek tûnõ megjegyzés valójában teljesen jogos kritika volt. Annyira buzgón "dobáltam&rdquo; magam, hogy nem hagytam meg magamnak a technikák közötti "határmezsgyét&rdquo;, ahol a dolgoknak lehetõségük nyílt volna arra, hogy kibontakozzanak, nekem pedig arra, hogy megpihenjek. </p>
          <p>A SHUGYOSA, miután elért egy adott szintre, ráébred, hogy sikerült szert tennie némi higgadtságra a technikák alkalmazásában. Reakciói kimértekké válnak, mozdulatai kimunkált takarékossága egyfajta <em>határ</em> vagy <em>átmenet</em> elõnyét biztosítja neki. Egyre inkább az lesz a benyomása, hogy ellenfele szinte lassított felvételként mozdul. Elegendõ idõ áll rendelkezésére, hogy hagyja történni a dolgokat. Ha Shimizu Sensei ezt látta volna, akkor az ironikus "<em>Isogashii, ne</em>!&rdquo; helyett ezt mondta volna: "<em>Yoyu ga aru, ne</em>!&rdquo; (Birtokában vagy a YOYUnak.)</p>
          <p>Amikor egy mester bemutat egy technikát a YOYU imént bemutatott jelentése figyelemreméltó. Azokat a nézõket, akik nincsenek tisztában a fogalommal<strong>,</strong> lenyûgözi majd a Mester <em>nyugalma</em>.<strong> </strong>Nem siet<strong>, </strong>mozdulatai letisztultak, sosem idõ elõttiek, és mindenféle képzelgéstõl mentesek, ugyanakkor megõrzik a természetes mozdulatok jellegzetes eleganciáját.</p>
          <p>Ennek az alapelvnek a szükséges összetevõi: a MA-AI, RI-AI, ZANSHIN, csakúgy, mint a technika magas szintû uralma, ötvözve az elme nyugalmával, amelyet semmi sem képes megzavarni. (FUDOSHIN, MUGA-MUSHIN) </p>
          <p>Az összes többi elvhez hasonlóan, a YOYU ugyanúgy alkalmazható a mindennapi tevékenységek során is. Világos, hogy egy olyan személy, aki módszeresen, precízen és higgadtan végzi dolgait, minden tevékenysége során rengeteg idõt takaríthat meg magának. A YOYU elfoglalt emberek számára elengedhetetlen. A lusta ember viszont nem rendelkezik YOYUval, mert ez a gondolat, akár a SEI TO DO, kizárólag intenzív tevékenységek velejárója.</p>
          <p>A SHINDO MUSO RYU esetében a YOYU tapasztalata a KAGE, vagyis a negyedik sorozat tanulásával veszi kezdetét. A mozdulatlanság (SEI) és a mozgás (DO) pillanatai közötti, szembeötlõ különbség nem hagy teret arra, hogy korábban mozduljunk. Ez a sorozat a mozdulatok olyan fokú józanságát követeli meg, amely semelyik másik sorozatban nem merül fel.</p>
          <p><a href="#tatalom">&lt;&lt;tartalom</a></p>
          <p>&nbsp;</p>
          <blockquote>
            <p><a name="kanken" id="kanken"></a><img src="photo/cal-kanken.jpg" width="96" height="171" /></p>
            </blockquote>
          <h1><strong>11. KAN-KEN (intuíció és látótér)</strong></h1>
          <p>(Folyamatosan elsajátított elv)</p>
          <p>A METSUKE fogalma kapcsán már foglalkoztunk a látással.<strong> </strong>A magyarázat két részbõl állt: <em>mindent látni .anélkül, hogy bármit is láttatnánk</em>. Láthattuk, hogyan lássunk mindent. Azt mondtam, ahhoz, hogy "semmit se fedjünk fel&rdquo;, összetettebb fogalmak is szükségesek. Annak elkerülése, hogy tekintetünkkel bármit is kiszolgáltassunk, az elme kiürítését jelenti, és azt, hogy tekintetünk ne az elménket tükrözze. A MUGA-MUSHIN elvének magyarázata betekintést enged a "kiürítés&rdquo; alapelvének fontosságába.</p>
          <p>&nbsp;A KAN<em>,</em> vagy intuíció akkor valósítható meg kelõképpen, amikor a szellemet nem köti le a tekintet, és elkezd szabadon keringeni az egész testen belül, lehetõvé téve a többi érzék számára is, hogy olyan apró mozzanatokat is befogadjanak, melyek érzékelésére a szemek önmagukban képtelenek volnának. Ez az, amit általában hatodik érzéknek hívunk, anélkül, hogy tudnánk, mit is jelent valójában e megnevezés. Mégis ismerõsen cseng, mert már számos író és producer érdeklõdését keltette fel, akik azonban olyan módon jelenítették meg, mely mindenféle valós ismeretet nélkülöz. Csak azok vehetik hasznát a hatodik érzéknek, akik már elsajátították a FUDOSHINt és a MUGA-MUSHINt.</p>
          <p>A KANKEN harmonikus kombinációja nagyban növeli a látóképességet. A szem figyelemmel követi az ellenfél mozdulatait, anélkül, hogy mindeközben azonosulna velük. Az intuitív látás résen van, és képes a lényeg megkülönböztetésére.</p>
          <p><a href="#tatalom">&lt;&lt;tartalom</a></p>
          <p>&nbsp;</p>
          <blockquote>
            <p><a name="misogi" id="misogi"></a><img src="photo/cal-misogi.jpg" width="98" height="116" /></p>
          </blockquote>
          <h1><strong>12. MISOGI (megtisztulás)</strong> </h1>
          <p>Az edzés a megszokott módon indult. <em>Semmi sem figyelmeztetett arra, mi készül</em>. Az elsõ 300 SUBURI (sebesen ismétlõdõ vágások) után a tanítványok nagy része biztosra vette, hogy hamarosan elhangzik a "<em>Yame!</em>&rdquo; (állj) vezényszó. Néhányan már lassítottak is. Pár öregebb, rutinosabb tanítványt kivéve senki se számított arra, hogy ez folytatódni fog, mivel a 300 SUBURI az edzés bevett kezdetének számított.</p>
          <p>Húsz perc elteltével, izomfáradtságtól égõ vállakkal, amely csak 300 SUBURI után és a gyakorlatlanság eredményeként jelentkezik, pár tapasztalatlan tanítvány kezdte nagyon kellemetlenül érezni magát. Nem tudták folytatni, de abbahagyni sem akarták mindenki szeme láttára. "Bárcsak változna a mozdulat!&rdquo; - gondolták magukban, de nem így történt, a KIAI megadta ugyanazon mozdulatok ritmusát és úgy zengett a DOJÓban, mint egy varázsige. Lassanként a tudatos erõfeszítés állapota ragadta magával a tanítványok csoportját, a fájdalom elhalványult, az elme nem volt többé tudatában a legutolsó megválaszolatlan kérdésnek. A gondolkodás kényszere lépésrõl lépésre semmivé foszlott. A ritmikus, magányos cselekvés úgy emelkedett a DOJO nyitott gerendázata felé, mit egy ima.</p>
          <p>Azonban mindenki más-más lelki és fizikai ellenállással rendelkezik. Az elsõ kezek 45 perc után hanyatlottak le, és rövidesen újabbak követték õket. Az elsõ, aki feladta, csalódottsággal vegyes szégyent érzett. És így ment ez tovább. Páran még feladták, de a többség kitartott, izzadtságtól nedvesen, kiüresedett tekintettel.</p>
          <p>Néhányan azok közül, akik megálltak, visszaálltak és folytatták. Mindnyájukat összefogta a legkitartóbbak KIAI-a és ritmusa. Elméjük kiürült és már nem foglalkoztatta õket többé az, hogy mikor ér véget a gyakorlat. Váratlanul, mindenki legnagyobb meglepetésére felhangzott a "<em>Yame</em>!&rdquo; Az elcsendesült dojóban mind felhólyagzott kezeiket nézték, döbbenten véve tudomásul, hogy bármeddig folytatták volna még. Néztek egymásra, mint egy meglepõ álom után. Néhányuknak ez igazi rémálom volt, de azok, akik közben magukhoz tértek, azon tûnõdtek, vajon tudták volna-e folytatni, ha igazán akarták volna. Mások kifogásokat kerestek maguk számára (nem voltak felkészülve, az elõzõ pár napjuk nagyon kimerítõ volt), és gyorsan megosztották másokkal is, akik pedig nem kérdeztek tõlük semmit. De valamennyi tanítványnak az volt az érzése, hogy egója látványosan kisebb lett.</p>
          <p>A vezetõ, egykedvû FUDOSHINnal, ad pár percet a társaságnak, hogy az kiheverje a sokkhatást, majd egy kifogástalan meghajlással zárja az edzést, magyarázat nélkül.</p>
          <p align="center"><img src="photo/misogi.jpg" width="286" height="339" /></p>
          <p>Kell erre magyarázat? A társaság épp egy "meglepetés MISOGIt&rdquo; élt át. Valamennyien egy magasabb rendû mentális és fizikai erõfeszítésben osztoztak. Ez részben úgy valósulhatott meg, hogy a tudatos erõfeszítés állapotával segített egyszerû, mindvégig változatlan mozdulatot feszes, de állandó ritmusban hajtották végre. Mindenki szembesült önmagával - saját gyengeségével, fájdalomra és fáradtságra való érzékenységével - vagyis röviden azzal, hogy milyen is õ valójában. Néhányuknak ez kellemes meglepetést okozott, mások túlbecsülték magukat, de mindannyian alázatra tettek szert. A társaság kötelékei ismét szorosabbakká váltak. Mindenki úgy érezhette, hogy idõlegesen megtisztult.</p>
          <p>A MISOGI a SHUGYOSA formálásának elengedhetetlen része. SEISHIN TANRENnek, vagyis a tiszta lélek kovácsolásának is nevezik. Anélkül, hogy állandóvá válna, idõszakonként célszerû használni ezt a gyakorlási módot, különösen szemináriumok, vagy intenzív edzési periódusok során.</p>
          <p><a href="#tatalom">&lt;&lt;tartalom</a></p>
          <p>&nbsp;</p>
          <blockquote>
            <p><a name="fudoshin" id="fudoshin"></a><img src="photo/cal-fudoshin.jpg" width="108" height="181" /></p>
            </blockquote>
          <h1><strong>13.  FUDOSHIN (mozdíthatatlan elme)         </strong></h1>
          <p>(Olyan gondolat, amelyet  váratlanul értünk meg, önmagunk hosszas tanulmányozása után)</p>
          <p><em>FU</em>: a Japánban a tagadást jelöli<em>, DO</em>: mozdulat, <em>SHIN</em>: elme.  Ez az elv nem a mozdulatlan szellemet fejezi ki, ahogy sokan gondolják. Éppen  ellenkezõleg, <em>olyan elmét, melynek áramlása kizökkenthetetlen és  megállíthatatlan.</em></p>
          <p>Általánosságban, a történések irányítják az embereket, nem  pedig õk irányítják azokat. Az emberek ki vannak szolgáltatva az érzéseiknek és  érzelmeiknek. Mint egy parafa dugó a tomboló óceánban, szárnyalnak, vagy maguk  alatt vannak, attól függõen, hogy hullámhegybe, vagy hullámvölgybe érkeztek  éppen. Még a csendes vizeken is hagyják, hogy magával ragadja õket a vezetõ  áramlat, és végül meggyõzik magukat, hogy õk voltak azok, akik azt  választották.</p>
          <p>Ez elég komor képet  fest a végzetrõl, de szerencsére létezik számos példa, ami ellentmond ennek.  Ezzel együtt ez a valóság egy helytálló ábrázolása. Ha gyorsan körbenézünk,  (vagy a tükörbe) meggyõzõdhetünk ennek tényszerûségérõl. Egyik pillanatban  érzékenyek, a másikban ingerlékenyek, majd elragadtatottak, máskor erõszakosak,  majd hirtelen, alkalomtól függõen szeretettõl túlfûtöttek, nagylelkûek, vagy  higgadtak vagyunk. Elképesztõ mennyiségû energia megy el ezekre a  hangulatváltozásokra - melyek legalább olyan intenzívek, mint amilyen  illékonyak. </p>
          <p>Szerencsénkre (vagy  szerencsétlenségünkre) a megszokás ereje lehetõvé teszi számunkra, hogy  megõrizzük a higgadtság eme ingatag egyensúlyát, mivel meg vagyunk róla  gyõzõdve, hogy védtelenek vagyunk vele szemben. Lehet, hogy õk vannak  kisebbségben, de férfiak és nõk egy figyelemre méltó csoportja mond ellent  annak, hogy elfogadja ezt a helyzetet. Õk úgy döntöttek, saját kezükbe veszik  életüket, hogy kontrollálhassák az elõre látható történéseket, és  kihasználhassák azokat az eseményeket is, melyeket nem lehet megjósolni.</p>
          <p>Õk döntik el, mi  történik velük, tudják, merre tartanak, mit keresnek. Csak a lényeg iránt  érdeklõdnek és megtanulták, hogy a részleteknek csak annyi figzelmet  fordítsanak, amennyire érdemesek.</p>
          <p>A japánok <em>FUDOSHINnak</em> nevezik ezt a magatartást, melyet hosszas önfejlesztés során lehet  elsajátítani. A KOBUDO kiemelkedik más oktatási rendszerek közül azzal, hogy  különleges lehetõséget biztosít az ilyesfajta munkára.</p>
          <p></p>
          <h1>Fizikai érzetek beavatkozása </h1>
          <p>Ennek a munkának a  kezdõ fázisában elõször a nyugalmunkat megzavaró fizikai érzeteinkkel kell  szembehelyeznünk magunkat. Minél jobban hozzászokunk a kényelemhez, annál  frusztrálóbban hat majd ránk annak hiánya. Ha a meleg, hideg, fáradtság,  fájdalom, éhség, vagy szomjúság annyira zavarni tud, hogy elvonja figyelmünket  az elõttünk álló feladatról, akkor kevés esélyünk van arra, hogy valaha is  olyan hosszú ideig végezzünk egy tevékenységet, hogy abból profitálni tudjunk.</p>
          <p>A KOBUDO gyakorlata  olyan különleges irányelveket képvisel, melyek nagy fizikai és szellemi  kitartást igényelnek. Ahelyett, hogy elmagyaráznám, hadd vázoljak fel egy  helyzetet, amely bemutatja, hogyan hatnak a fizikai hatások egy kitalált személyre,  egyelõre félretéve az érzelmekre és értelemre ható zavaró tényezõket.</p>
          <p>"<em>Reggel 6 óra van,  álmos vagyok, fázom és megveszek egy csésze kávéért és valami ennivalóért.  Fáradt vagyok és fájó, nyilalló tagjaim még mindig emlékeztetnek a tegnapi  erõfeszítésekre. A mai nap szépnek ígérkezik;<strong> </strong>sajnos esélyem sincs arra,  hogy idõt szorítsak egy kis sétára, amúgy is jól megfáztam, jobb, ha lazára  veszem, különösen, hogy van ez az izgalmas könyvem.</em></p>
          <p align="center"><img src="photo/fudoshin1.jpg" width="276" height="486" /></p>
          <p><em>És én ehelyett itt  állok a hideg DOJÓban, 40 mazochistával, meg azzal a szadistával, aki az  egészet vezeti. Minden SUBURI (gyors ismétlõdõ vágások) csak növeli  kényelmetlenségemet, és minden KIAI a következõ kérdést harsogja: mi a fenét  keresek én itt?&rdquo;</em></p>
          <p>Ez az ember nem  könnyen fog õszinte választ találni erre a kérdésre. Meggyõzõdése, hogy minden  - némiképp az akarata ellenére - befektetett erõfeszítése hiábavaló. De a végén  azért nem tud nem érezni egy kis büszkeséget, hogy "kitartott&rdquo;. Valahol belül  azt érzi, ha 40 ember fel van rá készülve, hogy ilyesfajta kellemetlenségeken  menjen keresztül, akkor annak valami értelmeshez kell vezetnie. Annak puszta  ténye, hogy az ember egy közösségbe tartozik, és ugyanazt a vezetõt követi,  gyakran elegendõ ok a kitartásra.</p>
          <p>Egy ilyen  tanulószakaszt követõen, amely vonakodással, kétségekkel kezdõdik, de egyre  tudatosabban folytatódik, a tanítványnak sikerül egészen másfajta tudati  hozzáállást magáévá tennie. Most már viszonylag független fizikai önuralma van,  és szabadon teheti, amit elhatározott, egészen addig, amíg nem válik érzelmei,  és/vagy értelme zavaró befolyásainak áldozatává. És ha reggel 6 és 7 között  akar gyakorolni, a hideg, álmosság, éhség, szomjúság és gyomorgörcs ellenére is  képes rá, hogy tudatosan meggátolja, hogy a kényelmetlenség érzései eltérítsék  szándékától. Mi több, jókedvûen fog gyakorolni, mert egy erõfeszítés csak akkor  szerez örömet, ha szabadon és vidáman, a harmónia állapotának reményében  teszik.</p>
          <p>Akaraterõvel, a  közösség támogatásával és a vezetõ példamutatásával valamennyien  elsajátíthatjuk a FUDOSHIN fizikai részét, csakúgy, mint a fent említett  tanítvány.</p>
          <p><em>Persze tisztázni  kell azok számára, akik összetévesztik a szerzetesi mértékletességgel és a  testi fenyítéssel, hogy a FUDOSHIN fizikai vonatkozását elsajátított tanítvány  nem közömbös az élet kellemes és kényelmes dolgai iránt. Éppen ellenkezõleg:  bárkinél jobban megbecsüli azokat, mert szabad akaratából rendszeresen lemond  róluk.</em></p>
          <p>A fizikai  állóképesség hosszú és tudatos gyakorlása mindig elvezeti a tanítványt egy  sokkal komolyabb konfliktushoz, a szellemi és érzelmi befolyások elleni  harchoz. Nyilvánvaló, hogy az erõs érzelmek okozta depresszió semmissé teheti a  fizikai FUDOSHINt.</p>
          <p></p>
          <h1>Szellemi és érzelmi zavaró tényezõk</h1>
          <p>Míg a fizikai  korlátoktól viszonylag könnyen meg lehet szabadulni, sokkal nagyobb akaraterõ  szükséges ahhoz, hogy elérjük az érzelmi és mentális függetlenség állapotát,  amely azokat jellemzi, akik birtokolják a FUDOSHINt.</p>
          <p>Túláradó boldogság, vagy mély szomorúság, õrült szenvedély,  vagy makacs gyûlölet, fékezhetetlen harag, elviselhetetlen megaláztatás,  hatalmas csalódás, fájó bizonytalanság; ezek mind annyira erõteljes érzések,  hogy egy nem kívánt fizikai érzet, legyen bármilyen fájdalmas, hozzájuk  hasonlítva semmisnek tûnik.</p>
          <p>Hadd vázoljak egy  képet, ami beszédesebb lesz a hosszas magyarázatoknál. Tekintsünk el ez  alkalommal a jelentéktelenebb tényezõktõl, feltételezve, hogy azokon  részlegesen túljutottunk.</p>
          <p><em>"Egész jövõ hét egy intenzív szemináriumra  megy el. Az 5 évi gyakorlás már hozzászoktatott az ilyen edzések keménységéhez.  Mégis, vívódom, hogy menjek- e.</em></p>
          <p align="center"><img src="photo/fudoshin2.jpg" width="345" height="343" /></p>
          <p></p>
          <p><em>Elõször is ott a  barátnõm. Halálra fogja unni magát, mert utál egyedül lenni. Én meg utálok arra  gondolni, hogy a barátaival fog flörtölni, ahogy az már megtörtént. Ez nem hagy  majd nyugodni, féltékenység és kétségek közt fogok gyötrõdni. És semmit se  tehetek ez ellen.</em></p>
          <p><em>És ez a  szeminárium vidéken lesz, ólaktól bûzlõ környezetben és vaskos kezû  parasztokkal, akik szánalmas értelmi szinten mozognak, nem is beszélve a nem  létezõ humorérzékükrõl.</em></p>
          <p><em>Annak ellenére,  hogy a vezetõ srác technikai szintje kimagasló, úgy tapasztaltam nem fordít  ránk, haladóbbakra elég figyelmet, majd megint az alapokkal fog traktálni  minket, és jobban foglalkoztatja majd, hogy papucsaink egy vonalon vannak-e,  mint az, hogy megkeresse technikai problémáinkat. Ismét az etikett elemeit, a  testtartást és a szellemi hozzáállást sulykolja majd. </em></p>
          <p><em>Ezen kívül a  szervezõ srác már nem tagja az egyesületnek. Lemondattuk, mivel más, rivális  egyesületek számára is szervezett szemináriumokat. Mint azoknak a tagoknak az  egyike, akik forszírozták "távozását&rdquo;, kicsit aggódom, hogy esetleg keresi majd  az alkalmat, hogy belém kössön. Már eddig is volt két nyilvános összetûzésünk</em>.</p>
          <p><em>Összességében,  inkább itthon maradnék!&rdquo;</em></p>
          <p>Ez az ember -  remélem, csak kitalált figura - a hideget és a fájdalmat kibírja ugyan, de nem  uralja érzelmeit és gondolatait. Az érzelmi problémák, rosszalló balítéletek,  önzõ vágyak és a merev, kirekesztõ meggyõzõdések annyira a hatalmukba kerítik,  hogy így kevés esélye van a fejlõdésre. Egy helyben toporgása frusztráció  forrásává válik, mikor azt látja majd, hogy nála tapasztalatlanabbak hagyják le  õt. Hacsak nem jön közbe valamilyen váratlan sokk, hosszú távon biztos, hogy  fel fogja adni, és abbahagyja a gyakorlást.</p>
          <p>Hatalmas szakadékot  kell áthidalni a puszta fizikai erõnlét és egy ember pszichológiai  felépítésének újraalkotása közt.</p>
          <p>Hogyan segíthet a KOBUDO  e szakadék áthidalásában? A válasz ugyanaz, mint a fizikai érzetek esetében: a  vezetõ és a közösség.</p>
          <p>Ugyanakkor van némi  különbség a vezetõ és a közösség tekintetében. Az elsõ példa során csak azt  vártuk el a vezetõtõl, hogy erõnléte kimagaslóan jó, technikai szintje pedig  átlagon felüli legyen, semmi többet.  A  közösség a vele való munka során megerõsödik, és technikailag fejlõdik.</p>
          <p>A második példában,  viszont már nem elegendõ a fizikai erõnlét és a technikai tudás. A vezetõnek,  mindezeken túl birtokában kell lennie egy olyasfajta bölcsességnek és tudásnak,  amelyet lépésrõl lépésre átadhat tanítványainak.</p>
          <p></p>
          <h1>A módszer</h1>
          <p>Tudjuk, hogy a FUDOSHIN  nem egy külsõ tudásanyag elsajátításának eredményeként fejlõdik ki, hanem annak  során, hogy megszabadulunk fölösleges dolgainktól - vagyis számos kis énünket  számoljuk fel. Vizsgáljuk meg, hogyan lehetséges ez!</p>
          <p>Úgy fizikai és  technikai, mint a szellemi feladatok esetében egyaránt a vezetõ csak  "javasolja&rdquo; az elvégzendõ munkát, és a tanítvány az, aki elvégzi. A feladat <em>magasabb  rendû erõfeszítés</em>ekbõl áll.</p>
          <p>Az erõfeszítés  önmagában semmi.</p>
          <p>Az, aki egy olyan  házban használja a lépcsõket, ahol nincs lift, csak természetes erõfeszítéseket  tesz. Az, aki ott mássza meg a lépcsõket, ahol lift is van (és mûködik is),  kétségtelenül indokolatlan erõfeszítéseket tesz, bár elõfordulhat, hogy azt  reméli, ezzel használ az egészségének; ezzel együtt, nagyon távol van még a  magasabb rendû erõfeszítésektõl.</p>
          <p>Másfelõl, ha ez az  ember nagyon lusta és világéletében kerülte a megerõltetést, akkor extra  erõfeszítéseket tesz azzal, hogy a lépcsõket választja a lift helyett és  hagyja, hogy azt idõsebbek vegyék azt igénybe. Ha emberünk gyenge pontja a  konok büszkeség, akkor azzal tesz extra erõfeszítéseket, ha a lépcsõzést  elutasítva egy olyan szomszédjával liftezik együtt, akit ki nem állhat, és még  rá is veszi magát, hogy kedvesen ráköszönjön.</p>
          <p><em>A magasabb rendû erõfeszítés kíméletlenül az  egyén gyenge pontjára irányul.</em></p>
          <p>Sok olyan ember, aki  úgy véli, hogy az önfejlesztés semmit sem ér, az ilyesfajta extra  erõfeszítéseket mazochizmusnak hívja (annak ellenére, hogy az csak a fájdalom  és megaláztatás révén szerzett szexuális élvezetek megnevezésére szolgál). Õk  éppúgy, ahogy figyelmen kívül hagyják az általuk használt szó valódi  jelentését, ugyanúgy nincsenek tisztában azzal, mi a magasabb rendû  erõfeszítések célja. Nem az, hogy kielégítsük bûntudatunkat, sem, hogy perverz  élvezetekhez juttassuk magunkat. Egy magasabb rendû erõfeszítés meghozatala  egyszerûen csak annak egy módja, hogy szert tegyünk a valódi szabadságra és  állandó nyugalomra, oly módon, hogy valamennyi zavaró tényezõtõl  megszabadulunk.</p>
          <p>Mind a KOBUDO, mind a  SHINBUDO bõven szolgáltat alkalmat arra, hogy magasabb rendû erõfeszítéseket  tehessünk. Edzeni annak ellenére, hogy nehézségeken megyünk keresztül; olyan  párt választani a gyakorláshoz, akinek elviselhetetlennek érezzük a  személyiségét; egy kezdõ pátyolgatását választani, akkor is, ha nagyon  szeretnénk gyakorolni; elviselni a kudarcot magyarázkodás nélkül, különösen, ha  volna magyarázat; alázatosnak maradni egy régóta áhított gyõzelem után; és még  sorolhatnák.</p>
          <p align="center"><img src="photo/fudoshin.jpg" width="178" height="508" /></p>
          <p>A BUDO, különösen a KOBUDO  során gyakran kerülünk kapcsolatba, ha csak szimbolikusan is, az élettel és a  halállal kapcsolatos kérdésekkel. Ez  fokozatosan arra késztet minket, hogy visszavegyünk magunkból. Minden egyes  magasabb rendû erõfeszítés révén egy kicsit függetlenítjük magunkat saját egónktól.  Majd váratlanul, létrejön a FUDOSHIN. Azon kapjuk magunkat, hogy a valamikori  erõtlen parafa dugónk helyett, már van kormánykerekünk, tõkesúlyunk és  vitorlánk is, és semmi sem tántoríthat el minket célunktól, bármi legyen is az.</p>
          <p><a href="#tatalom">&lt;&lt;tartalom</a></p>
          <p>&nbsp;</p>
          <blockquote>
            <p><a name="mugamushin" id="mugamushin"></a><img src="photo/cal-muga-mushin.jpg" width="102" height="252" /></p>
            </blockquote>
          <h1><strong>14. MUGA-MUSHIN (<em>nem-ego,  nem-gondolat </em>)</strong></h1>
          <p>(Olyan alapelv, amelyet  hirtelen szerzünk meg, hosszas munka és erõfeszítés után)</p>
          <p></p>
          <p>Ez a fogalom a belsõ  ürességre utal. Ez nem olyan üresség, amibõl hiányzik valami, hanem az ûr,  amely az ember számos egója által alkotott felesleges dolgok felszámolása után  jön létre. Hosszasan tárgyaltuk ezt az elõzõ fogalom kapcsán (FUDOSHIN), így  nem részletezném tovább a MUGA: nem-ego részt.</p>
          <p>Ugyanakkor a MUSHIN más ajtókat nyit meg.  Mikor egy kezdõ egy harcmûvészeti ág gyakorlásába fog, akkor még tudatlan és  nincs tisztában azzal, hová helyezze elméjét. Késõbb megtanulja a technikát, és  megmondják neki, hogy helyezze elméjét mozdulataiba, így hajthatja õket végre a  lehetõ legnagyobb intenzitással. Nagyon sokan megállnak ebben a stádiumban, és  nem veszik észre, hogy még csak félúton járnak az igazsághoz. Takuan, a tizenhetedik  századi japán, zen szerzetes egy passzusa világosan beszél errõl:</p>
          <p>"<em>Ha észrevéve a  felénk vágó kardot, arra gondolunk, hogyan fogunk magával a karddal találkozni,  akkor elménk megreked ebben a helyzetben a kardon, így a mozdulataink nem  valósulnak meg és az ellenfél le fog vágni minket. [.]</em></p>
          <p><em>Ha (a harcos)  elméjét az ellenfele testének mozdulataiba helyezi, akkor elméjét az ellenfél  testének mozdulatai foglalják le. Ha elméjét támadója kardjába helyezi, akkor  ez a kard foglalja le elméjét. Ha ellenfele támadási szándékába helyezi  elméjét, akkor az ellenfél támadási szándéka foglalja le elméjét. Ha saját  kardjába helyezi elméjét, akkor saját kardja foglalja le elméjét. Ha azon  szándékába helyezi elméjét, hogy ne vágják le, akkor ezen szándéka foglalja le  elméjét. Ha a másik ember testtartásába helyezi elméjét, akkor a másik ember  testtartása foglalja le elméjét.[.]</em></p>
          <p><em>Nem számít hová  helyezed az elméd, ha csupán egy helyre helyezed, akkor a test többi része nem  nyeri el funkcióját. Ha nem helyezed sehová, akkor elméd eljut a test minden  részébe, és teljességén keresztül kiterjed. Ilyen módon mikor a karba kerül,  megvalósítja a kar funkcióját. Mikor a lábba kerül, megvalósítja a láb  funkcióját. Mikor a szembe kerül, megvalósítja a szem funkcióját.  Ha gondolkozik, a gondolatai fogják  lefoglalni. [.]</em></p>
          <p><em>Ha az elme az  egész testen belül mozog, akkor, mikor a kéznek kell cselekedni, akkor a kézben  lévõ elmét kell használni. De ha egy, elõre meghatározott helyre helyezzük,  akkor az ott fog maradni, akkor is mikor megpróbáljuk kivenni onnan.</em></p>
          <p><em>Még akkor is,  mikor a testen kívülre helyezzük elménket, ha csak egy pontba irányul, akkor  másik kilencbõl hiányozni fog. Ha nem korlátozzuk az elmét egyetlen irányba,  akkor mind a tízben jelen lesz. [.]&rdquo;</em></p>
          <p align="center"><img src="photo/mugamushin.jpg" width="366" height="305" /></p>
          <p>Hadd zárjuk le ezt a  szemelvénysort egy magvas összegzéssel, melynek megemésztése bizonyára hosszú  idõt vesz majd igénybe:</p>
          <p><em>                       Azt gondolni: "Nem gondolok semmire&rdquo;</em></p>
          <p><em>                     Ez is valami, ami a  gondolatokban van.</em></p>
          <p><em>                     Egyszerûen ne  gondolkozz                 </em></p>
          <p><em>                      Azon, hogy nem gondolsz semmire.</em></p>
          <p></p>
          <p>Az a személy, aki  elérte ezt a "nem-gondolat&rdquo; állapotot nagyon hasonlít ahhoz a kezdõhöz, akinek  még elképzelése sincs arról, hogy hová összpontosítsa gondolatait. Az egyedüli  különbség az, hogy a technikai tudásnak már birtokában van.</p>
          <p>Annak egyik módja,  hogy ne gondolkozzunk, miközben gyakoroljuk a technikákat, ha fáradhatatlanul  ismételjük a technikák legszélesebb skáláját, változó ritmusban és különbözõ  intenzitással. Mikor elõször tanulunk gépelni, leülünk a billentyûzet elé anélkül,  hogy bármit is tudnánk. Aztán a tanulás közben így gondolkozunk: " A kisujjam  az  &rdquo;A&rdquo; billentyû, a mutató az &rdquo;F&rdquo;, és  így tovább. Mire megtanulunk gépelni, már kívülrõl tudjuk a billentyûzetet. De  mire tökélyre fejlesztettük a gépelést az ujjak már önállóan mûködnek. Lehet,  hogy képtelenek vagyunk megmondani, melyik billentyû található az &rdquo;A&rdquo; mellett,  de ez nem gátol meg a hibátlan gépelésben.</p>
          <p>A gépelés a részünké vált.</p>
          <p>A MUGA-MUSHIN megköveteli,  hogy felülemelkedjünk mindenen. Mikor ezt az elvet a küzdelem során - még akkor  is ha szimbolikus küzdelemrõl van szó - alkalmazzuk, akkor igen jelentõs  dolgokon kell felülemelkedni. Az élet és halál kérdése az egyik legjelentõsebb  (SEISHI WO CHOETSU). Csak miután lemondtunk a dualitás képzetérõl, válik ez  lehetõvé. <em>Amíg az életet</em> (mint jót) <em>a halál</em> (mint rossz) <em>ellentéteként  értelmezzük, és amíg figyelmünket az köti le teljesen, hogy mi az, amit jónak  tartunk, addig szellemünk "korlátok&rdquo; közé szorul és nem lesz felkészülve, mikor  a halál &rdquo;lesújt&rdquo;.</em></p>
          <p><a href="#tatalom">&lt;&lt;tartalom</a></p>
          <p><em></em></p>
          <blockquote>
            <p><a name="shuhari" id="shuhari"></a><img src="photo/cal_shuhari.jpg" width="117" height="225" /></p>
          </blockquote>
          <h1><strong>15. SHU-HA-RI (engedelmesség - elszakadás - eltávolodás)</strong></h1>
          <p></p>
          <p>Ez a tanulóidõ,  gyakorlás és mesterszint természetes körforgása.</p>
          <p></p>
          <p><strong>A SHU szakasz</strong></p>
          <p>Aki ki akar tanulni  egy mesterséget, az keres valakit, aki be tudja avatni a mûvészetbe. Mikor  megtalálta ezt az embert önként vállalja, hogy hû marad a mesterség  törvényeihez, és mivel még semmiben sem jártas minden bizalmát mesterébe veti.  A kezdetektõl fogva nagy alkalmazkodó készséggel bír, és alá veti magát olyan  feladatok végrehajtásának is, melyek nincsenek közvetlen kapcsolatban azzal,  amit tanulni szeretne. Gyorsan felismeri, hogy mestere sokkal többet nyújt,  annál, ami csak az általa elsajátítandó mesterséghez szükséges. Tanára azt szeretné<em> látni, hogy a dolgok egy bizonyos módon és egy jól meghatározható szellemi állapotban  valósulnak meg. </em>A régi idõkben gyakran a gyermek apja választotta ki a  tanárt. Attól kezdve elfogadott<strong> </strong>volt, hogy az ifjú további tanítását a  tanár vállalta magára. Elvétve még ma is látni ilyet.</p>
          <p>A BUDOban ezt az elsõ  fázist nevezik SHU-nak (védelmezni, engedelmeskedni). A fiatal GYOSHA választ  egy Mestert, vagy még gyakrabban, az választja ki õt. Ettõl kezdve a tanítvány  fenntartások nélkül alá veti magát a hagyomány alapelveinek. Tapasztalatai nem  sokban térnek el a fiatal tanoncéitól. Mindenesetre a nevelési szempont  átfogóbb lesz, mint a technikai. Idõnként a különbözõ feladatok, melyekkel  megbízzák látszatra semmilyen kapcsolatban sem állnak a harcmûvészeti elvekkel,  de a mester a szellemi állapotot hangsúlyozza ki. Mi több, elvárják tõle, hogy  &rdquo;védelmezze&rdquo; a technikai tudást, amit tanul, azzal, hogy elkerüli az egyéni  értelmezésmódok alkotását és a lehetõ legszigorúbb precizitással alkalmazza a  technikákat. Az ifjú gyakorló fokozatosan kifejleszti a JUNANSHINt, melyet már  korábban tárgyaltunk.</p>
          <p>A BUDO gyakorlás  terén, ez az elsõ fázis három, vagy akár öt évig is tarthat. Ezt a szakaszt  követõen a tanonc, vagy a GYOSHA rendelkezik már mûvészetének biztos  alapjaival, de gyakorlati tapasztalattal még egyáltalán nem.  </p>
          <p></p>
          <p><strong>A HA szakasz</strong></p>
          <p>A tanonc ekkorra már  egy képzett a technika terén, most meg kell szereznie saját tapasztalatait.  Tanára arra fogja kérni, távozzék, hogy máshol is gyakorolhassa, amire  tanította, és, hogy új nehézségekkel is szembesüljön. Senki sem lesz majd, aki dicsérné  munkáját, vagy tanácsokat adna neki. Olyan emberek közt, akik nem ismerik,  állandóan bizonyítania kell majd. Ez az eleinte roppant nehéz tapasztalat végül  biztosít majd számára egyfajta önbizalmat képességeiben. Miközben múltbéli  tapasztalatait alkalmazza új technikákat is tanul és találkozik olyanokkal is,  akik máshogy közelítenek a mesterséghez. Tudása gyarapszik, miközben tapasztalatai  érettebbekké vállnak. Annak ellenére, hogy önálló stílust fejlesztett ki, még  mindig nagyban befolyásolják mestere tanításai.</p>
          <p>A BUDOban ezt az  idõszakot HA-nak (elszakadásnak) nevezik.   Annak az ideje ez, amikor a tanítvány úgy dönt, elhagyja a DOJOt, és más  hagyományos iskolákban is próbára teszi képességeit. Ez a  <em>MUSHA SHUGYOnak </em>(a harcos önsanyargatásának)  nevezett élmény nehézségekkel teli. Rengeteg a kihívás és a tanulási  tapasztalatok fájdalmasak. A tanítvány hozzáállásán keresztül a Mester az, akit  megítélnek. Szellemiségében hû maradt mesteréhez, és tisztában van azzal, hogy bizonyos  értelemben az õ képviselõje a világban.   Miután elmélyítette és gazdagította tudását, végül nagy önbizalomra tesz  szert, és kifejleszti saját technikáját. Végül meg lesznek a saját elképzelései  a mûvészetrõl, melyet gyakorol. Ez az idõszak, tíz, húsz évig, vagy még tovább  is tarthat.</p>
          <p></p>
          <p><strong>A RI szakasz</strong></p>
          <p>A RI szakasz az elõzõ  kettõ természetes következménye. A mesterember, vagy a SHUGYOSHA visszatérhet  Mesteréhez, hogy asszisztense legyen, vagy kövesse õt a társaság, vagy RYU élén.  De több példa van arra, mint az ellenkezõjére, hogy saját személyes  tapasztalatai eredményeként a saját dolgát akarja mûvelni, megalkotni saját  elképzeléseire alapozott egyéni stílusát. </p>
          <p>Lehetséges, hogy a  valamikori tanítvány meghaladta Mesterét, legalábbis technikai téren.  Amennyiben ez a helyzet, a Mester levonja konzekvenciákat és büszkélkedhet  vele, hogy egy ilyen kiváló elhivatottság kiindulópontja lehetett.</p>
          <p>Erre az idõre már  maga is Mesterként, a valamikori tanítvány már <em>lerótta kötelezettségeit  Mestere felé</em> - ezután is megadva a Neki kijáró tiszteletet és hálát, azért,  hogy biztos alapot nyújtott neki, melyre felépíthette önálló stílusát. Ekkorra  már csak saját magának tartozik felelõsséggel.</p>
          <p></p>
          <p><strong>Konklúzió</strong></p>
          <p>A SHU-HA-RI  alapelvben bemutatott természetes haladás a legkülönbözõbb területeken is  megfigyelhetõ, a legjelentéktelenebbtõl a globálisakig. Az apja mellett fát  vágni tanuló gyereknek is utánoznia kell a mozdulatokat (SHU). Pár nap  elteltével, mikor az apa úgy látja, már elég ügyes, magára hagyja a gyereket.  Az ezt követõ pár nap során a gyermek megteszi saját felfedezéseit. Számos  eljárást kipróbál, túl vastagra vágja a fát, talán párszor még meg is sebzi  magát (HA!). Késõbb, pár hónap elteltével tökélyre fejleszti ezt a készséget.  Saját módján vágja a fát (RI), de a szükséges idõ és a hasábok mérete is  elfogadható lesz.</p>
          <p>Általánosabb  értelemben, a gyerek egészen addig a SHU szakaszban van, míg el nem éri a  kamaszkort. Minden, amit szülei mondanak neki, az egyedüli igazságot tükrözi,  amit ismer, õ pedig engedelmeskedik. A kamaszkorban belép a HA szakaszba.  Kitörve kereteibõl megteszi felfedezéseit a családi fészken kívül. A különbözõ  csábító elképzelések és hatások gyakran szembe kerülnek majd a SHU szakaszban tanultakkal.  Aztán saját családja lesz. Életvitele különbözik a szüleiétõl. Már a RI  szakaszban van, és figyelemmel kísérheti saját gyermeke SHU szakaszát.</p>
          <p>Ha megpróbáljuk  levágni a sarkokat, az automatikusan problémák egész sorát hívja életre, melyek  hozzáadódnak az egyes szakaszok amúgy is számottevõ nehézségeihez.</p>
          <p>Egy a BUDO gyakorlók  számára kedves, a <em>SEISHIN TANREN </em>(a tiszta lélek kovácsolása)  gondolatára vonatkozó japán mondás jól illusztrálja a fentieket: </p>
          <p><em>"A BUDOban ezer napba  kerül megtanulni a technikát tízezer napba  csiszolni azt; a  gyõzelem és  vereség közti különbség egy pillanat tört  részén múlik.&rdquo;</em></p>
          <p>Csak annak a 33 évnek  az elteltével érthetõ meg a RI elve és válik lehetségessé egy gazdag és  globális Tudás átörökítése.</p>
          <p><a href="#tatalom">&lt;&lt;tartalom</a></p>
          <p><strong></strong></p>
          <blockquote>
            <p><a name="sensei" id="sensei"></a><img src="photo/cal_sensei.jpg" width="134" height="215" /></p>
          </blockquote>
          <h1><strong>16. SENSEI (a  Mester)</strong></h1>
          <p><em>SEN: </em>elõtt;<em> SEI:</em> élet - Az, aki élt már ezelõtt.</p>
          <p>Az általunk tárgyalt  gondolatok során gyakran szóba került a Vezetõ, vagy Mester. Ki ez a mitikus  személy? Honnan jön?  Hogyan ismerjük  fel, és merre találhatunk rá? </p>
          <p>Veszélyes volna túl  általános módon válaszolni ezekre a kérdésekre. Miként ez a könyv többször is  felhívja rá a figyelmet, az igazi Mester valójában nagyon ritka.</p>
          <p>Bizonyos szempontból  olyasvalaki õ, aki egy egész élettel elõttünk jár. Fiatal korában neki is egy vezetõ segített, hogy azon  az úton haladjon, melyre most mi is vállalkoztunk. Követte a végéig, majd,  egyenként túljutva nehézségek százán, elérte a végsõ célt: a megvilágosodást (SATORI),  a DOt. </p>
          <p>Emberek milliárdjai  el sem indulnak; milliói kísérletet tesznek, de végül elhagyják az utat és csak  egy pár ezer ér el a célig.</p>
          <p>Ez az ember  visszatért a kezdõpontba. Teljes kört tett meg.   Másoknak is meg tudja mutatni az utat, ismeri az összes kacskaringót,  veszélyt, de nem járhatja meg helyettük. Ezért választ már az elején jó gyaloglókat,  azokat az utazókat, akiken látszik, hogy felkészítették magukat. Ennek az  elõzetes rostának az ellenére is tudja, hogy sokan nem jutnak majd messzire.  Túl sokan cipelnek túl nagy csomagot. Többségük inkább amellett dönt majd, hogy  visszaforduljon az elsõ nehezebb szakasznál, ahelyett, hogy megváljék  ingóságaitól.  Igaz, hogy néhány átjáró  olyan keskeny, hogy csak akkor juthatunk át rajtuk, ha egónkat is hátul hagyjuk. </p>
          <p>Mint minden jó  vezetõ, aki ismeri az út hosszát és nehézségeit, a Mester megfelelõ iramot fog  diktálni. Mikor ugrani kell ahhoz, hogy át lehessen kelni egy szakadékon, akkor  tanácsot fog adni, bíztatást nyújt, talán még segítõ kezet is, de képtelen  megtenni az ugrást azok helyett, akik túlságosan félnek, így arra kényszerül,  hogy hátra hagyja õket. Azokkal kell elõre haladnia, akik átkeltek. </p>
          <p><em>Korábbi utazása során neki már fel kellett  felfedeznie a világot, annak teljességében. Így képes arra, hogy megmutassa  nekünk az út valamennyi részletét és áthelyezze azt számunkra, egy globális kontextusba.  Ez a Tudás.</em></p>
          <p>De legyünk  õszinték!  Megérdemlünk-e mi ilyen  Mestert? Úgy értem, felkészültünk-e arra, hogy egy ilyen embert kövessünk?  Sokan azt várják, hogy a Mester megadja nekik  a &rdquo;Tudást&rdquo;,  miközben õk csak ülnek és  tágra nyílt szemekkel figyelik Õt.   Hányan hajlandóak megtenni a Mester követéséhez szükséges lépéseket,  képzeletünket felülmúló nehézségekkel? </p>
          <p>Általában, aki ilyen  Vezetõt keres, az épp krízisen megy keresztül, és válaszúton van az élete.  Depressziós, frusztrált és nem hisz többé semmiben; céltalan, kiábrándult és a  kétségbeesés szélén áll.</p>
          <p>Bizonyos, hogy az  ilyen ember kiváló táptalaj lehet ezoterikus tanítások számára. Elméje, amely  már eleve zaklatott saját belsõ kétségeinek csapásaitól, laza, ideálisan  elõkészített talaj arra, hogy megfelelõ körülmények között szárba szökkenjenek  rajta a Tudás magvai. Ez az ember, ha talál valaha Mestert, boldog lesz, hogy  értelmetlen szenvedését ezoterikus tanulmányok fájdalmaira cserélheti, amelynek  minden agóniája közelebb viszi az igazsághoz. De sokan mások, akik viszonylag  boldogok, akik erõsen kötõdnek szeretteikhez, vagy a földhöz, és azok, akiknek  hivatása nagy megelégedettséget nyújt; <em>õk hol találják meg a motivációt, ami  ahhoz szükséges, hogy egy ilyen Mestert keressenek?</em></p>
          <p align="center"></p>
          <p style="text-align:center;">MUSEI JINKO (KALLIGRAFIA)</p>
          <p><em>Hang használata nélkül hívni az embereket.(A Jó Ember  egy szó kiejtése nélkül vonzza az embereket.) </em></p>
          <p>Így hát többségünknek  olyan vezetõje van, amilyet megérdemel: olyan ember, mint te vagy én, csak éppen  korban, szintben, tapasztalatokban és fizikai és technikai adottságaiban  felettünk áll.  Egy pár vele töltött év  után a technikai hézag kitöltõdik. Mellette találjuk magunkat, ugyanazzal az  ismeretlenre összpontosított aggódó tekintettel.  Az évek, amennyivel vezetõnk többet töltött  tapasztalatszerzéssel, mint mi, nem vihetnek elõbbre, mert õ sem tudja az utat.  Elboldogul azzal, hogy vezeti az utazókat az általa ismert területen, és ezzel  kivívja elismerésünket. Azok számára, akik szeretnének tovább haladni, talán  sugallhat egy tapasztaltabb vezetõt, ha ismer, vagy maga is valaki ilyet keres.  De mi történik azokkal, akik megrekednek félúton, mert nincs, aki tovább  vezesse õket?  Páran úgy döntenek, hogy  vezetõ nélkül, egyedül mennek tovább. Bár bátorságuk dicséretes, csekély  esélyük van rá, hogy elérik a célt. Mások elindulnak, az ideális vezetõ után  kutatva, azt a ritka madarat, akirõl még azt sem tudni vajon szárnyai alá  veszi-e õket egyáltalán. </p>
          <p>Azonban a többség nem  igazán szeretne tovább haladni. A hely kedvükre való, és letelepednek.  Különbözõ vezetõkkel kis túrákat tesznek állomáshelyük körül, valódi vezetõ hiányában.</p>
          <p>Van azonban egy  fontos tényezõ, amelyet nem szabad szem elõl téveszteni. Azok, akik  harcmûvészet mûvelésébe kezdtek, egyszer valamennyien megtettek egy alapvetõ  erõfeszítést: <em>útra keltek. </em>Megtettek egy rövid utat a DO felé. Bár nem  érték még el, legalább közelebb jutottak. Az út elsõ része nem volt  nehézségektõl mentes, de olyan tapasztalatokat gyûjtöttek, melyekkel  gazdagabbak lettek. Akár még vezetõ nélkül is tovább fejlõdhetnek. </p>
          <p>Lehet, hogy lassabban  fejlõdnek majd, de a folyamatos gyakorlás elõkészíti a talajt, így minden  alkalom, amikor alapvetõ igazsággal szembesülnek, mély nyomot hagy majd  elméjükben. Az ilyen pillanatok közti idõ pedig azzal telik, hogy tökéletesség  utáni sóvárgásuktól hajtva folytatják a BUDO tanítások fejlesztését, haláluk  napjáig.</p>
          <p>Az õszinte BUDO  gyakorlás folyamán kihangsúlyozott tanítások a <em>GOJO</em>, vagyis az öt  feltétel gyakorlatában foglalhatóak össze.</p>
          <p><a href="#tatalom">&lt;&lt;tartalom</a></p>
          <blockquote>
            <p>&nbsp;</p>
            <p><a name="gojo" id="gojo"></a><img src="photo/cal_gojo.jpg" width="131" height="211" /></p>
          </blockquote>
          <h1><strong>17. GOJO (az öt  feltétel)</strong></h1>
          <p>A GOJO olyan emberi  tulajdonságok összessége, melyek - a legnemesebb értelemben - igaz emberré  teszik azt, aki kimûveli õket.</p>
          <p>Ezt az öt  tulajdonságot, vagy feltételt amelyet Konfucius hirdetett 2500 évvel ezelõtt,  arra tervezték, hogy jobb társadalmi és politikai viszonyokat teremtsenek az  emberek között, akik látszólag a <em>nemes ember </em>(Jun Zi) és <em>jelentéktelen  ember </em>(Xiao Ren) csoportokba különültek el. </p>
          <p>A Konfucionista  filozófiát számtalan módon értelmezték, hozzá kell tenni azt is, hogy gyakran  szolgált diktatúrák önigazolásául az egyén magasztalása helyett. Mindemellett  ezek az erények már Konfuciust megelõzõen is léteztek, és léteznek ma is. <em>Ha  elfogulatlanul értelmezzük õket, nem a rájuk aggatott vallási, vagy különbözõ  civilizációs értelmezésekkel kapcsolatban, akkor valóban az emberben lévõ igaz  nemesség alapköveinek tekinthetõk.</em></p>
          <p>Ezek a tulajdonságok  olyan fontosak, hogy természetesen minden BUDO gyakorló szeretné õket elérni</p>
          <p><em>Ez az öt tulajdonság összefügg. Csak a másik  négy által kiegyenlítve õrizhetik meg igazi értéküket, anélkül, hogy a  türelmetlenség, vagy túlzott lazaság változtatna rajtuk. </em></p>
          <p>A GOJOra hivatkoznak  a SHINDO MUSO RYU tanítási oklevelekben, ahol gyakorlásukat erõsen javasolják<strong>. </strong> Talán, mert nyilvánvaló, hogy még  mindig nem mondhatom magaménak ezeket a tulajdonságokat, amelyek ugyanakkor annyira  alapvetõnek tûnnek számomra, hogy egy percig sem tétováztam, hogy csatoljam-e  az egyes fejezetek elejére kalligráfiájukat.</p>
          <p>&nbsp; </p>
          <blockquote>
            <p><img src="photo/cal_ninjin.jpg" width="105" height="97" />  </p>
            <p><strong>NIN vagy JIN (jóakarat,  emberi melegség)</strong></p>
          </blockquote>
          <p>A NIN, vagy JIN nem a  morzsánként kiosztott emberi kedvesség. Semmi köze a családtagjaink szûk körére  korlátozott szeretethez vagy kedvességhez. Nem is a bátortalan és erõltetett -  és oly ritka - mosoly napjaink civilizációjában - egy olyan civilizációban, amely  specializáltsága és "a magánélet tiszteletben tartása&rdquo; végleg elvágott minket  egymástól, a társadalom elkülönített rekeszibe helyezve, ahol idegenekre rámosolyogni  már gyanússá válik.</p>
          <p>A NIN, vagy JIN olyan  ember lelkiállapotát tükrözi, aki elfogadta a világegyetemet olyannak amilyen,  és inkább keresi a vele való harmóniát, mint hogy változtatni akarna  eltéríthetetlen folyásán.  Felülemelkedve  szenvedélyeken, elhajlásokon, különbségeken olyanná vált, mint a nap, amely mindent  megvilágít és melegít, amire csak fényt vet.</p>
          <p></p>
          <blockquote>
            <p><img src="photo/cal_gi.jpg" width="104" height="133" /></p>
            <p><strong>GI (igazság)</strong></p>
          </blockquote>
          <p>Mivel gyorsan kell  megítélnie nagyon sokféle esetet, az igazság, ahogy mi ismerjük, nem más, mint ormótlan,  tökéletlen és gyakran elnyomó gépezet. Gyakorta téves elképzelésekre alapul,  ritkán veszi figyelembe az egyéni vonatkozásokat.</p>
          <p>Egyfajta JINnel (jóakarattal)  párosítva és CHItõl (tudástól) szabadon átitatva a GI létrehozhatja az  egyetemes Igazság képzetét - amely olyan Igazság, ahol senkit sem ítélnek meg,  de az egyén arra törekszik, hogy inkább szívével, mintsem a jó és rossz  mérlegének segítségével, illetve kardjának forgatásával ítélkezzen.  A természet törvényeitõl megerõsítve az ilyen  Igazság teljesen objektív, minden esetet elkülönítve vizsgál, a maga  környezetében, és az Univerzumhoz fûzõdõ viszonyában.</p>
          <p></p>
          <blockquote>
            <p><img src="photo/cal_rei.jpg" width="107" height="95" /></p>
            <p><strong>REI (etikett)</strong></p>
          </blockquote>
          <p>A REInek semmi köze  az értelmetlen meghunyászkodáshoz és színleléshez, amelyhez törtetõ  civilizációnk hozzáedzett minket, és ami alig palástolja a képmutatást.</p>
          <p>A REI az Etikett  gondolata, olyan jelbeszéd formájában, amely lehetõvé teszi, hogy kifejezzük a tiszteletünket  és gondoskodásunkat valaki iránt. Az Etikett valamennyi részletének szívbõl  kell jönnie.  A REI nem irányulhat  olyasvalaki felé, akinek a rangja, vagy jelentõssége kivételes tiszteletet  kíván.  A REI <em>kiáramlik</em> abból, aki  azt birtokolja, és kivétel nélkül mindenre vonatkozik, ami körülveszi:  emberekre - rangra, fajra, nemre való tekintet nélkül, állatokra és minden  létezõ dologra. Egy fa ugyanannyi tiszteletet érdemel, mint egy állat, vagy  emberi lény, mivel mindhárom ugyan annak az Univerzumnak a része.</p>
          <blockquote>
            <p>&nbsp;</p>
            <p><img src="photo/cal_chi.jpg" width="108" height="123" /></p>
            <p><strong>CHI (tudás)</strong></p>
          </blockquote>
          <p>Megint csak, nem arról  a fajta tudásról van szó, amelyet mint valami plecsnit hordanak egyesek.  A huszadik század végétõl a média információk  özönével áraszt el bennünket. Agyunknak annyi különbözõ dolgot kell rögzítenie,  hogy már nem képes többé arra, hogy kivonja magát a különbözõ információk  tengerébõl, távolságot tartson és szélesítse látóterét, hogy átfogóbb képet  adhasson számunkra.</p>
          <p>Az igazi Tudás oszthatatlan.  Egyformán összeköt minden apró részletet annak egyetemes alapelvével, és ezt az  alapelvet az egész Univerzummal. <em>Minden egy.</em></p>
          <p>&nbsp;</p>
          <blockquote>
            <p><img src="photo/cal_shin.jpg" width="114" height="125" /></p>
            <p><strong>SHIN (bizalom)</strong></p>
          </blockquote>
          <p>Annak ellenére, hogy  az ígéret pár országban megõrizte értékét, az iparosított nemzetek többségében  mégis jelentését vesztette: a kézfogás, az õszinte tekintet és a kimondott  ígéret nem bír jelentõs súllyal egy aláírt papírlappal szemben, mely  automatikusan bármikor ellenünk fordítható fenyegetõ fegyverré válhat. Tudom,  hogy némi naivitás tõlem, hogy ezt írom és az írásos megállapodás szükséges az  ilyen idõkben, mikor a hitszegés oly gyakori. Mindazonáltal, a Bizalom igazi  jelentése úgy tûnik, teljesen kiveszett, vagy legfeljebb szûk ismeretségi  körünkre korlátozódott.</p>
          <p>Az, aki birtokolja a SHINt  sosem szegi meg a szavát, nem él vissza senki bizalmával.  Méltóságát az idegenek, és a legszorosabb  barátai által inspirált Bizalomba helyezi.</p>
          <p>&nbsp;</p>
          <p align="center"><img src="photo/shimitsu-jo.jpg" width="390" height="270" /></p>
          <p align="center"><em>Kaminoda Sensei - Simizu Sensei </em></p>
          <p><a href="#tatalom">&lt;&lt;tartalom</a></p>
          <p align="center"><strong><a href="HU_olvasnivalo_tamura.html">&gt;&gt;Tamura Nobuyoshi: Aikido alapfogalmak</a> </strong></p>
          <p align="center">&nbsp;</p>
          <p align="center">* * *</p>
          <p align="center"><a name="kata_intro" id="kata_intro"></a><img src="photo/cal_kata_sep.jpg" width="231" height="227" /></p>
          <h1 align="center">KATA</h1>
          <p><strong>A KATA</strong> (elõre meghatározott forma) kétségtelenül a klasszikus japán  harcmûvészetek legfontosabb tanítási eszköze. Valójában ez az egyedüli módja a  harci technikák átadásának anélkül, hogy komoly, vagy akár halálos sérülések  szükségtelen kockázatának tennénk ki a tanulókat. A KATÁn keresztül  biztosítható a technikák hiteles átadása is. Megpróbálom megmutatni, hogy ez a  tanítási mód számos olyan tulajdonsággal bír, amelyeket a nyugati világ eddig  nem fedezett föl. Két dologgal magyarázható ez a hiány: elõször is, az  ilyesfajta tanítási mód alkalmazása a technikai virtuozitást messze meghaladó  jártasságot követel meg, másodszor, az alanynak, akit így szeretnénk formálni,  számos egyedi tulajdonsággal kell rendelkeznie, melyek közül kétségtelenül a  legfontosabb, hogy alakítható legyen. Nem túlzás azt állítani, hogy a  mesterember (a tanár) és az ideális alapanyag (a gyakorló) ritkán található meg  a nyugati világban.</p>
          <p>A Szókratész-korabeli görögök ismerték ezt a tanítóeszközt és  alkalmazni is tudták: ez volt a személyre szabott oktatás a megfelelõ  pillanatban. De a tömegek biztosabb, lelkesítõ és könnyebben elsajátítható  igazságok iránti igénye rövid idõ alatt ellehetetlenítette ezt a módszert az  általánosított oktatással szemben.</p>
          <p>Keleten, ezzel ellentétben, kivételesen magas szintre  fejlesztették ennek az oktatási módnak a használatát; Japánban például a  társadalmi berendezkedés is termékeny talajt biztosított az ilyen oktatásnak,  amely ennek köszönhetõen ideális anyagot találhatott magának. Ugyanakkor a XIX.  század végétõl Japán - mint sok más kultúra - elkezdte válogatás nélkül átvenni  a nyugati "értékeket&rdquo;. Meg kell jegyezni, hogy így mostanra a KATA, pedagógiai  eszköz jellegû jelentõsége nagymértékben csökkent.</p>
          <p>Napjainkban keleten és nyugaton egyaránt ritkaságszámba  mennek a meghatározásainknak megfelelõ Mesterek és tanítványok. Az eszköz  kéznél van, mégis ritkán használják. Vajon a hozzáértõ tanárok, vagy a  megfelelõ alapanyagul szolgáló diákok hiányával magyarázható-e ez? Nem tudom!  Az eszközt, amit az elme formálására alkottak meg (SEISHIN TANREN) fokozatosan  fölváltja az ecset, amit képek rajzolására használnak (KAKKO). </p>
          <p>Így bölcs dolognak tartom, hogy egy tanítási rendszer  szemszögébõl nézve elõször az elõre meghatározott formáról beszéljek, mielõtt  rátérnék ez elsõ KATA-sorozatra. </p>
          <p align="center"><img src="photo/cal_seshintanren.jpg" width="119" height="332" /></p>
          <p></p>
          <h2>KATA: egy kívülálló  szemszögébõl</h2>
          <p></p>
          <p>A <a href="#jutsu_do">KOBUDO/KOBUJUTSU</a> területén a KATA általában a  következõképpen megfogalmazható elsõ benyomást kelti: merev alakzatok  bebörtönzõ sorozata, melybõl nehéz kiszabadulni; a küzdelem szimbolikus, a realitástól  nagyon elrugaszkodott helyzetei; ugyanazoknak a mozdulatoknak a kínkeserves  ismétlése, ami elkerülhetetlenül lélektelen, mechanikus mozdulatokhoz vezet. Mindez  a biztonság hamis érzetét kelti, amelyet a formától való legkisebb eltérés romba  dönthet.  </p>
          <p>A puszta elképzelés, hogy egy ilyen rendszer alkotja egy  harcmûvészeti ág tanulásának alapjait, elegendõ ahhoz, hogy az érdeklõdõk  többségét elijessze. Valójában az elõbb vázolt kép sok, már gyakorló tanítvány  számára sem áll messze a valóságtól. Ez a meghatározás az olyanok számára  helytálló, akik csupán menedéket keresnek a KATA tanulásában, és a biztonság  illúziójával is beérik. </p>
          <p>De ha valaki olyan kezd a KATÁk tanulmányozásába, aki igazán  elkötelezett a szabadság mellett, annak tudnia kell, hogy átmenetileg önként  kell róla lemondania, hogy új tartalommal gazdagodva, tudatosan és kiforrottan  fedezhesse fel azt újra. Miként létezhetne az igazi szabadság tudás nélkül? Egy  gyermek, aki teljes szabadságot kap egy forgalmas autópályán, nem sokáig  élhetne ezzel a szabadságával. Az igazi szabadság nagyban függ attól, menyire  vagyunk tisztában az emberi természettel, és annak fizikai, technikai és  mentális törvényeivel. </p>
          <p>Bár nagyon nehéz azt bizonyítani, hogy a KATA-módszer  meghozhatja számunkra ezt a tudatos szabadságot, egyedüli módja, hogy  meggyõzzük magunkat, ha tapasztalatot szerzünk benne. Hiszem, hogy az itt  következõ oldalak valamivel áttekinthetõbbé teszik a sokszor befeketített és  még többször félreértett KATA-módszer kényes kérdéseit.</p>
          <p></p>
          <h3></h3>
          <h3>A KATA belülrõl</h3>
          <p></p>
          <p>A mesterember (a <a href="#sensei">Mester</a>) eszközt használ (KATA), hogy négy  szakaszon keresztül formálja az anyagot (Tanítvány). Vegyük szemügyre ezeket a  szakaszokat a végsõ kikristályosodáshoz (DO) vezetõ fejlõdés részletei során.  Figyelmünket a két fõszereplõre koncentráljuk - a Mester és a Tanítvány -, a  helyszín a színpad helyett pedig legyen a DOJO.  </p>
          <p>Nem vagyok olyan önhitt, hogy Mesternek nevezzem magam -  tapasztalataim és éveim száma is kevés ehhez -, ezért hálás vagyok <a href="donn_draeger.html">Draeger  Senseinek</a>, hogy megengedte, hogy ehhez a fejezethez szabadon idézzek írásaiból.  A megfogalmazás viszont a sajátom, ennek talán a stílus látja kárát, de  legalább õszinte.</p>
          <p></p>
          <p><strong>GYO, az elsõ szakasz</strong> (18 hónaptól két évig terjedõ idõszak)</p>
          <p align="center"><img src="photo/cal_gyo_sep_000.jpg" width="132" height="135" /></p>
          <p></p>
          <p>A GYO szakasz könnyekbõl, vérbõl, verítékbõl áll. Ez a  tanoncidõ megerõsíti, vagy megtöri a tanítványt.</p>
          <p><em>A Mester</em>: Hozzáállása kedves érdeklõdést mutat, így adva egy kis önbizalmat  tanítványának (NYUMONSA). Ezután szinte észrevétlenül tartja szemmel  tanítványát. Elsõként fizikai adottságait figyeli, hogy felmérje a lehetséges gyengeségeket  (koordinációs nehézségek, bizonytalan egyensúly, fizikai hiányosságok), vagy a  leendõ erõsségeket (szilárd testfelépítés, fürgeség, hajlékonyság). Majd a NYUMONSHA  hozzáállása következik: jó vagy rossz koncentráció, alázatos vagy gõgös magatartás,  kemény munkára vagy bliccelésre való hajlam stb. a megfigyelésnek ez az elsõ<strong> </strong>köre alkalomszerû kötetlen  beszélgetésekkel egészül ki, amikor arra biztatják a tanítványt, hogy beszéljen  magáról: így a Mester megbizonyosodhat elsõ benyomásai helyességérõl. Ebben a  bevezetõ szakaszban a tanár azt kéri tanítványától, hogy a harcmûvészet  alapjain dolgozzon: a KIHONon, a lépésgyakorlatokon, a DOJO-etikett  alapismeretein. Tanítványtól függõen ez a kezdeti idõszak 3-tól 6 hónapig tarthat. </p>
          <p> Ez az idõszak általában  akkor ér véget, mikor a Mester úgy határoz, a tanítvány elméje elég képlékeny  már ahhoz, hogy megkezdje a komoly munkát, és megmutatja neki az elsõ KATÁt.</p>
          <p>A tanár hozzáállása érzékelhetõen megváltozik. Maró  megjegyzései élesen zengik be a DOJO csendjét. Kezdetektõl fogva a hagyományos  tanítási módszert alkalmazza: a tanítvány mellé áll, hogy az leutánozhassa õt, és  legfeljebb háromszor mutatja meg a mozdulatokat, nagyon kevés magyarázat  kíséretében. A következõ alkalommal a tanítványtól elvárja, hogy emlékezzék a  mozdulatra. Ha elfelejtette, ebbõl a Mester azt a következtetést vonja le, hogy  hiányzik belõle a kellõ motiváció. Így visszatér a korábbi technikákra, és egy  ideig nem mutat neki több mozdulatot, ismét a NYUMONSHA hozzáállásától függõen. </p>
          <p>A kérdésekre egy lakonikus "Ne kérdezz, dolgozz!&rdquo; a válasz -  a Mester így megóvja a tanítványt attól a csapdától, hogy csupán az  intellektusán keresztül próbálja megérteni a gyakorlatokat anélkül, hogy azokat  képes lenne fizikailag is kivitelezni. Ugyanakkor a tanár ez alatt az idõszak  alatt is megértést és biztatást nyújt: pontosan tudja, milyen nehéz lehet ez az  idõszak a NYUMONSHA számára. </p>
          <p><em>A tanítvány</em>: Ebben az idõszakban a tanítvány az értetlenség olyan sûrû  ködburkába kerül, ami idõnként dühíti, és teljes mértékben Mesterére van  utalva. Elég rugalmasnak - és alázatosnak - kell lennie ahhoz, hogy elfogadja a  dolgokat úgy, ahogy tanára mutatja õket. Ennek a fontos tulajdonságnak (<a href="#junanshin">NYUNANSHIN</a>)  a hiánya - az ego és büszkeség biztos jele - hamar törést idéz elõ Mester és  tanítvány között. Ha ez megtörténik, a Mester még csak meg sem próbálja  lebeszélni, vagy meggyõzni a tanítványt, hanem inkább többi tanítványával  foglalkozik, míg a helyzet rendezõdik, vagy amíg tovább romlik. </p>
          <p>A GYO szakasz alatt a tanítványt rengeteg frusztráció éri.  Tanulni vágyik, de arra kényszerül, hogy türelmesen ismételgesse ugyanazokat a  mozdulatokat. Szeretne javítani technikáján, ehelyett csak hozzáállására és  testtartására vonatkozó megjegyzéseket kap. Kérdéseire megértõ mosoly és gyakorlásra  ösztönzés a válasz. Magyarázatokat ritkán kap, pedig érteni akar. Nagysokára,  az elsõ KATA felcsigázza érdeklõdését, de ügyetlenségét is felfedi. Túlságosan  a technikára koncentrál, így feszültnek és esetlennek mutatkozik. Emellett ezek  az új sorozatok hozzáadódnak a már eddig is tekintélyes mennyiségû  mozdulatsorhoz, amelyet eddig elsajátított. Memóriája cserbenhagyja,  gyakoribbak a bizonytalan pillanatai és a hibái. Ez bosszantja, és fél, hogy  próbára teszi Mestere türelmét. Emellett az általa végrehajtott mozdulatoknak  még semmi valós tartalma sincs számára. A küzdelem realitásától - amelyrõl  mellesleg semmi tapasztalata sincs - nagyon távolinak tûnnek. Egyre gyakoribbak  az elbátortalanodás idõszakai, és tovább is tartanak, mint eddig. Gyakran csak  Mestere jelenléte ösztönzi kitartásra. </p>
          <p>Ezzel együtt a tanítvány elkezdett fejlõdni. Már dereng némi  fény. Egy villanás erejéig megismeri a "cselekvésben rejlõ igazságot&rdquo;. Kezd  ráébredni, hogy a DOJO harcmezõ, ahol számtalanszor meghalhatunk és újjászülethetünk,  hogy saját hibáinkból tanulva fejlõdjünk. Kezdi megérteni a KATA módszerét, bár  még mindig minden szabadságtól megfosztó kényszerzubbonynak érzi.</p>
          <p>Két kemény év telt el, és a tanítvány egy új szakasz  küszöbéhez ért. </p>
          <p><em>A tudatlanság ködburkában valami kézfej formájút érzékel.</em></p>
          <p>A fentiek világosabb magyarázata érdekében párhuzamot vonok  azzal, amikor valaki elkezd gitározni tanulni. Ha sosem volt még a kezében  gitár és semmilyen zenei ismerettel sem rendelkezik, lenyûgözi a hat húr és az  érintõlap számtalan beosztása. Teljesen tanárára kell, hogy utalja magát, és  meg kell tanulnia, hogyan helyezze el megfelelõen az ujjait. Elõször  lelkiismeretesen pengeti az alapakkordokat és skálákat. Az elsõ néhány hónap  alatt át kell esnie minden kis fizikai és technikai nehézségen, mielõtt le  tudna játszani egy egyszerû, hétköznapi dallamot. Nem tud gitározni és <em>tudja</em>,  hogy nem tud gitározni.</p>
          <p><strong>SHUGYO, a</strong> <strong>második szakasz</strong> (nagyjából 2-3 év)</p>
          <p>A SHUGYO az önsanyargatás szakasza, mikor ugyanazokat a  mozdulatokat ismétlik vég nélkül, hogy így küszöböljék ki a még meglévõ hibák  többségét. </p>
          <p><em>A Mester</em>: A szakasz kezdetét egy újabb változás jelzi magatartásában: kevésbé  elnézõvé, de ugyanakkor bizalmasabbá válik. Instrukcióit egyre inkább a zsigerek szintjén fogja átadni. Most  már jobban ismeri tanítványát. Hibái és képességei határozzák meg a korrekciók  természetét, melyek így személyre szólóbbak lesznek. A mester fizikai Koannal tölti  meg a technikákat. Nem riad vissza attól sem, hogy kardjával könnyedén rávágjon  tanítványa ujjaira, hogy így világítson rá egyik-másik hibájára. Egy pár ilyen  "szemléletes példa&rdquo; néhány napig tartó nyomot is hagyhat. A tanítvány nem rója  föl Mesterének ezeket a büntetéseket, mert tudja, hogy minden személyes  rosszindulat nélkül kapta õket. </p>
          <p class="style16">KOAN: Olyan kis  megjegyzések, amelyek elsõ látásra értelmetlennek tûnnek, de ha megengedjük,  hogy mint a homokszemek, behatoljanak hétköznapi szellemi tevékenységünkbe,  pillanatnyi megállásra, elhallgatásra, vagy gondolataink elkalandozására  késztethetnek.</p>
          <p>Alkalmanként, hogy tanítványát kimozdítsa letargiájából,  szándékosan elmulaszt egy <a href="#kiai">KIAI</a>t abban a kellõ pillanatban, mikor az számít rá,  hogy elhangzik. Ez a néma KIAI zengõbb lesz, mintha elhangzott volna.  Vagy egy váratlan pillanatban olyankor, mikor a tanítvány nem is gondol rá, a  Mester sürgetõ KIAIt hallat: ez a túl mechanikusan dolgozó tanítványt  leblokkolhatja. </p>
          <p>A tanártól távol áll, hogy minimalizálja a nehézségeket, õ  maga alkotja meg õket; buzdítja tanítványát, hogy maga gyõzze le ezeket az  akadályokat. Mikor a tanítványt elözönlik a technikai nehézségek, semmit sem  tesz annak érdekében, hogy segítségére legyen, mert biztosan tudja, hogy csak  ezek a fájdalmas tapasztalatok hozhatnak és hoznak létre újfajta energiákat.</p>
          <p>Csak amikor a tanítvány már süllyedni kezd, akkor dob utána  mentõkötelet tanács, vagy biztatás-morzsák formájában. A továbbiakban nem tûr  semmiféle vitát és tökéletes bizalmat követel meg tanítványától, az edzéseken  pedig sokkalta nagyobb intenzitást, mint amit a tanítvány elképzelhetõnek  tartott volna. </p>
          <p><em>A tanítvány</em>: Ebben a szakaszban a technikák egyre csak gyarapodó száma  és növekvõ összetettsége kezd komoly problémákat okozni a tanítvány számára. A GYO  szakasz bizonytalanságai mostanra hibázásokká és zûrzavarrá váltak. A  tanítványt a lelki és fizikai nehézségek puszta száma teljesen felszippantja.  Nem ura KIAIának, nem tudja kontrolálni a légzését, és néhány technikától  teljesen kifullad, míg Mestere teljesen nyugodt és higgadt marad. </p>
          <p>A Katák tele vannak kikerülhetetlen buktatókkal, melyekbõl  csak a BOKKEN könnyed csapását követõen sikerül kikecmeregnie. Tudja, hogy  ezeknek a kelepcéknek van egy jó oldala is, de az, hogy nem tudja kezelni õket,  idegesíti õt. És azt is tudja, hogy senki sem tud segíteni rajta, csak õ maga.  Érzi, hogy intuitív látása (<a href="#kanken">KAN-KEN</a>) sokat fejlõdött, de még mindig túlságosan  fizikai látására hagyatkozik, és továbbra is gyengén reagál váratlan  helyzetekre. Hibáira magyarázatokat talál, bár erre semmi szükség. Tudatában  van, hogy ily módon mentális mankókra  támaszkodik, melyek csak lelassítják a DO felé vezetõ keresõ útján.  Mindez együttesen olyan sokat követel meg  tõle, hogy magánélete terén is választásokra kényszerül, hogy a DOJOn kívüli  kötelezettségei ne - vagy kevésbé - akadályozzák a gyakorlásban. </p>
          <p>Eközben a SHUGYOSHA szakadatlan ismétlésekbõl álló úton  halad, ugyanúgy, mint a GYO szakaszban. De egészen új mentális és fizikai erõk  fejlõdését észleli magában. Kezd felébredni. Felismeri, hogy a problémák  legtöbb esetben benne, nem pedig a technikákban gyökereznek. Ez ráébreszti  arra, hogy nem is annyira a technika minõsége számít, hanem inkább kitartásának  minõsége, és az, hogy mennyire koncentrál ennek fejlesztésére. Mostanra megérti,  hogy teste és lelke eddig ellentétes irányba húzták: bensõje erõ feletti  teljesítményt követelt meg az izmoktól. Neki egyedül kell megoldást találnia  erre a problémára.</p>
          <p> Eltelt két, vagy három  év. A tanítvány egy új szakasz küszöbéhez érkezett. </p>
          <p><em>A kéz most sokkal tisztább  és fel tudja ismerni az ujjakat.</em></p>
          <p>Térjünk vissza a gitáros párhuzamhoz. Miután átszervezte  szabadidejét, hogy több idõt szentelhessen hangszerének, a gitártanuló  begyakorolta az akkordokat és skálákat. Kétségtelen könnyedséggel tudja játszani  az akkordokat, és oda se nézve a megfelelõ helyre teszi ujjait. Le tud játszani  néhány egyszerû dallamot - bár nem hibátlanul. Még nem tudja harmonikus hangon  megszólaltatni hangszerét. Tud játszani a gitáron, de még nem nevezhetõ  gitármûvésznek. </p>
          <p>&nbsp;</p>
          <p><strong>JUTSU, a harmadik szakasz</strong> (meghatározhatatlan idõtartam)</p>
          <p>A JUTSU az a szakasz, mikor a SHUGYOSHA ráébred, hogy nincs  visszaút. Élete összefonódott a DÓért folytatott küzdelmével, és miután  tökéletesítette technikáját, azt meghaladva már az önismeret megszerzésére fog  összpontosítani.</p>
          <p><em>A mester</em>: Olyan tanítvánnyal áll szemben, aki lényegében áthidalta a kettejük közötti  technikai különbséget. Ezért a legapróbb technikai hibát, vagy a hozzáállásában  tapasztalt tökéletlenséget is kíméletlenül kihangsúlyozza majd. Gyakorlatlan  szemek úgy láthatják, hogy igazságtalanul szigorú tanítványával, egy olyan  tanítvánnyal, akinek a technikája szinte vetekedhet a Mesterével. Valójában a JUTSU  az az idõszak, mikor a tanítvány kezdi saját meglátása szerint értelmezni a technikákat.  A tanár számára ez az utolsó alkalom arra, hogy kiküszöbölje a tanítvány  technikájában még meglévõ tökéletlenségeket és az esetleg megmaradt  hozzáállásbeli hibáit. A Mester szeretné még elõbbre lendíteni tanítványát,  hogy akár meg is haladhassa: ez csak a technikai tökéletességen keresztül  képzelhetõ el. Hogy megbizonyosodjon arról, hogy tanítványa már meghaladta a  technikát, a Mester új dimenziót emel be a gyakorlásba: a KATA kellõs közepén,  hirtelen drasztikus változtatást tesz. Ha a tanítvány tudatosan dolgozik, akkor  tökéletesen alkalmazkodik a helyzethez. Ha folytatja tovább a soron következõ  mozdulatot, annak ellenére, hogy semmilyen támadás sem idézte azt elõ, akkor a Tanár  még több gyakorlást javasol. </p>
          <p>A JUTSU annak is az ideje, amikor a tanítvány - már, mint a  technika mestere - kockáztatja, hogy az önteltség áldozatául esik. Elégedett  technikájával, és így hajlamos gazdálkodni erõfeszítéseivel. El is veszítheti  azt az alázatos magatartást, amely lehetõvé tette, hogy eddig eljusson. Éreztetni  fogja a kezdõbb tanítványokkal felsõbbrendûségét. Megpróbálja lenyûgözni õket,  hogy jóllakassa egóját. Elköveti azt a komoly hibát, hogy olyan alapelveket is  felfed elõttük, melyeket saját erõfeszítéseik árán kellett volna felfedezniük,  ahogy azt õ is tette. A Mester szemmel tartja majd ezt a viselkedését és  megpróbálja eltéríteni ettõl a veszélyes buktatótól úgy, hogy leckéket ad neki  alázatból: például visszatér az alaptechnikákhoz - olyanokhoz, melyekrõl a  tanítvány azt gondolja, hogy már tökélyre fejlesztette õket -, és olyan  értelmezésüket mutatja meg neki, amelyekre nem is gondolt volna. A Mester  rávilágít a tanítvány technikai tudása és hozzáállása által sugallt szellemi  ellentét között még mindig meglévõ ellentmondásokra.</p>
          <p>Van egyfajta szomorúsága ennek a szakasznak. A tanítványnak  saját útján kell haladnia a DO felé. Egy ideig még Mestere mellett maradhat, de  az elválás már közel. Elérkezett a tanítvány számára annak az ideje, hogy  elmenjen és megnézze, milyen máshol, hogy megszerezze saját tapasztalatait, és  találkozzon olyanokkal is, akik nem ugyanezt a játékot játsszák, mint õ, és  boldogan áldozataik listájára tûzik, nem haboznak próbára tenni. Emellett idõszerû, hogy egyenként átgondolja  és kiküszöbölje a gyakorlása és általános életfelfogása között még mindig  meglévõ ellentmondásokat és bizonytalanságokat.</p>
          <p><em>A tanítvány</em>: Ennek a  szakasznak kezdetén ritkán elégedett technikájával: hiányzik belõle "az a kis  valami,&rdquo; ami a Mestere és közte lévõ különbséget jelenti. Mostanra már  számtalanszor megtapasztalta "a cselekvésben rejlõ igazságot&rdquo;. Mestere lesz  technikájának, de önmagának még nem. Kezdi szükségét érezni, hogy harci  hatékonyság fényében értelmezze technikáját, és egyfajta frusztrációt érez,  mikor a tanár olyan technikát magyaráz, amit nem ilyen megvilágításban mutat  be. A Mester válaszán kell töprengenie: <em>"Miért akarnánk gondolatban elébe  menni valaminek, amit csak a tapasztalat fedhet fel?&rdquo; </em></p>
          <p>Mindazonáltal, a gyakorlás már  élete részét képezi. A tanítvány tudja, hogy nem állhat meg itt. Válthat DOJÓt  vagy tant, de nem hagyja el a DO keresését. </p>
          <p>Eddig a KATA szelleme gátló kényszerzubbony  volt, mostanra azonban már sokkal világosabbá vált.  Az elemeinek szimmetriája és aszimmetriája  közötti egyensúly az egységesség felé mutat - olyan egységesség felé, amelyet a  tanítvány már képes értékelni. Azelõtt a KATÁk túlkomplikáltnak, és hosszadalmasnak  tûntek, de most már olyanok, mintha semmi idõt se vennének igénybe. Ráébred,  hogy van "ideje&rdquo; (<a href="#yoyu">YOYU</a>) a mozdulatok között és ez a távlat átfogóbb képet ad  neki a technikáról, és lehetõvé teszi, hogy higgadtabban és hatékonyabban  hajtsa végre õket.</p>
          <p>Eddig a Mester mindig biztatta  tanítványát; többé ez már nem történik meg. Éppen ellenkezõleg, sosem mulasztja  el a legapróbb hibát is komolyan megkritizálni. De ez a magatartás  kiegyenlítõdik a közös munka során megtapasztalt szoros kötelékben. Változnak  az idõk, és a Mesterrel töltött rövid "találkozások&rdquo; is hihetetlenül gazdagokká  válnak, és valami nagyobb értéket talál ezekben a pillanatokban, mint akár egy  évvel azelõtt. Kezd egy hullámhosszon mozogni tanárával (ISHIN DENSHIN). </p>
          <p>Majd egyszerre csak eléri a  technikai tökéletességet. Nem kell gondolkozni. A tanítvány tudja, hogy  valamennyi KATÁt hibátlanul végre tudja hajtani. Ez csodálatos élmény. De ha  mûvészetét kiválóan uralja is, önmagát még mindig nem teljesen. A DO még mindig  hiányzik.</p>
          <p><em>A kéz képe  és az ujjak formája már éles, az egyik ujj mintha mutatna valamit vagy valakit,  de mit vagy kit?</em></p>
          <p>Visszatérhetünk a gitáros  párhuzamhoz. Ujjai pontosan és fürgén megtalálják a húrokat. Az idõnkénti  néhány bakitól eltekintve jó hangzású dallamokat játszik. Könnyedén számba  veszi az egyes akkordokhoz kellõ húrokat és kéztartásokat, de még mindig gondot  okoz neki, hogy valamennyi akkordot ugyanazzal a virtuozitással játssza el.  Tudja, hogy most már gitáros és jól tud játszani, de technikai tudása ellenére  még mindig hiányzik belõle a tökéletesség. </p>
          <p></p>
          <p><strong>DO, a negyedik szakasz </strong>(míg a halál  el nem jön)</p>
          <p></p>
          <p>A DO szakasz a GYO - SHUGYO - JUTSU lépések végsõ gyümölcse. A megvilágosodással (SATORI) egyenlõ a  Zenben. A DO az ember technikai tökéletességen túli tökéletesedését jelöli. Ez  vajon azt jelenti, hogy aki eléri a DOt, az tökéletes? Ahhoz, hogy meg tudjuk  válaszolni ezt a kérdést, célszerû pontosan meghatározni a szavak jelentését. A  DO szinten az ember kikristályosodott. Technikai hibátlansága lehetõvé teszi  számára, hogy fokozatosan fölszámolja élete ellentmondásait. Élvezi a tettei és  gondolatai közti harmóniát. Ha valaki elfogadja azt az elképzelést, hogy a  tökéletesség mindig egyénhez mért, nem pedig vallási, vagy filozófiai tanokban  megalkotott modellhez, akkor ez az ember elérte "saját&rdquo; tökéletességét. Mint  ahogy agyunk kapacitásának egy elenyészõ hányadát használjuk és világos, <strong>hogy  ennek a kapacitásnak a teljes kihasználása magasabb, de mégis eltérõ szintû  intelligenciát eredményezne.</strong></p>
          <p>Ebben a szakaszban a technika  tökélyre fejlesztett, túlhaladott és elfeledett, mert a mechanizmus  tudatosítása már nem szükséges többé. Valójában, az új Mester nem is tudja, mi  indította el mozdulatát, a keze vagy az elméje. Hátrahagyván mindent, ami  szükségtelen - kezdve az egójával -, olyan szellemiségre tett szert, amely  rögtön felméri a dolgok egészét.  A  Zenben ezt hívják tiszta szellemiség birtoklásának (MAKOTO: makulátlan lélek). A  technika mestere, aki most már rendíthetetlen (<a href="#fudoshin">FUDOSHIN</a>), önmaga Mestereként <em>maga</em> <em>lesz</em> a "cselekvésben rejlõ igazság&rdquo;<em>. </em> Ezt a kegyes állapotot a BUDO világán  kívülállók is érzékelik, de nem érthetik meg.   Még a legkifinomultabb elme sem értheti meg a DOt, anélkül, hogy  megtapasztalná. </p>
          <p><em>A kéz és az  ujjak már kristálytiszták. Az ujj mutat valami vagy valaki felé: fölösleges  megpróbálni elmagyarázni mire, hiszen akik nem érték el a DOt, azoknak csupán ezek  a szavak szolgálnának bizonyítékul, akik pedig elérték, szavak nélkül is tudni  fogják.</em></p>
          <p>Ami a gitármestert illeti, most már  egy virtuóz, eggyé válik, együtt vibrál saját zenéjével, szelleme megszabadul a  húrokat mozgató ujjak mechanizmusától. Képtelen volna megmondani, hová kell  tennie ujjait, egyszerûen csak a megfelelõ helyre teszi õket, a megfelelõ  pillanatban. Tud rögtönözni, más zenészekkel összehangoltan dolgozni. <em>Szabadon  ki tudja magát fejezni zenéjén keresztül.</em></p>
          <p>A japán harcmûvészetek és tanok  területén végzett gyakorlás sokkal többõl áll, mint amit ebben a fejezetben  részletezni lehet. Meg kell érteni, hogy rengeteg belsõ folyamat zajlik le a  tanítványban, ami csak akkor lehetséges, ha soha nem választja a rövidebbik  utat. Ez a belsõ fejlõdés sokkal fontosabb, mint a külsõ történések, mivel  akkor is tovább folytatódik, mikor az edzés már nem lehetséges többé, például  sérülés, betegség vagy az öregkor miatt. </p>
          <p>A mesterfok nem adható tovább  Mesterrõl tanítványra: ez egy belsõ fejlõdés, aminek legbelülrõl kell jönnie. A  Mester csak az utat mutathatja meg tanítványa számára.</p>
          <p>Egy mûvészet igazi mesterfokú  mûvelése fizikai téren valós mentális tulajdonságokat követel meg, például  fejlett elmét. Következésképp egy mûvészet tökélyre fejlesztése egyszerre nyit  teret a belsõ tökéletesedésnek és a mûvészet terén való tökéletesedésnek.  Ha a tanítvány megérti ezt, akkor már nagyon  sokat megértett. Mikor azt mondják neki, hogy valójában nem is olyan fontos  fegyverével elérnie célpontját egy klasszikus harci mûvészetben, ezt megérti,  mert tudja, hogy a mûvészet célja mélyebben rejlik: <em>saját lényünk  fejlesztésében.</em> </p>
          <p class="style17">A Zen filozófiában a <em>koan</em> egy paradoxon vagy rejtvény,  melynek megoldása a Valódi Igazsághoz vezet. </p>
          <p align="left"><a href="#tatalom">&lt;&lt;tartalom</a></p>
          <p align="center">&nbsp;</p>
          <p>&nbsp;</p>
        <!-- InstanceEndEditable --></div></td>
      </tr>
    </table></td>
    <td valign="top"><table width="160" border="0" cellspacing="0" cellpadding="0">
      <tr>
        <td><img src="images/logo.jpg" alt="Tenjinchi Dojo" width="160" height="211" /></td>
      </tr>
      <tr>
        <td><a href="tenjinchidojo.html"><img src="images/menu_01.jpg" alt="Tenjinchi" name="Image1" width="160" height="18" border="0" id="Image1" onmouseover="MM_swapImage('Image1','','images/menu_01_f2.jpg',1)" onmouseout="MM_swapImgRestore()" /></a></td>
      </tr>
      <tr>
        <td><a href="EBR/EBR_index.html" target="_blank"><img src="images/menu_02.jpg" alt="EBR International" name="Image2" width="160" height="18" border="0" id="Image2" onmouseover="MM_swapImage('Image2','','images/menu_02_f2.jpg',1)" onmouseout="MM_swapImgRestore()" /></a></td>
      </tr>
      <tr>
        <td><a href="HU_ruf.html"><img src="images/menu_03.jpg" alt="Aikido" name="Image3" width="160" height="18" border="0" id="Image3" onmouseover="MM_swapImage('Image3','','images/menu_03_f2.jpg',1)" onmouseout="MM_swapImgRestore()" /></a></td>
      </tr>
      <tr>
        <td><a href="HU_aikido.html"><img src="images/menu_04.jpg" alt="Jodo" name="Image4" width="160" height="18" border="0" id="Image4" onmouseover="MM_swapImage('Image4','','images/menu_04_f2.jpg',1)" onmouseout="MM_swapImgRestore()" /></a></td>
      </tr>
      <tr>
        <td><a href="HU_jodo.html"><img src="images/menu_05.jpg" alt="Iaido" name="Image5" width="160" height="18" border="0" id="Image5" onmouseover="MM_swapImage('Image5','','images/menu_05_f2.jpg',1)" onmouseout="MM_swapImgRestore()" /></a></td>
      </tr>
      <tr>
        <td><a href="HU_iaido.html"><img src="images/menu_06.jpg" alt="Judo Newaza" name="Image6" width="160" height="18" border="0" id="Image6" onmouseover="MM_swapImage('Image6','','images/menu_06_f2.jpg',1)" onmouseout="MM_swapImgRestore()" /></a></td>
      </tr>
      <tr>
        <td><a href="HU_gyerekcsoport.html"><img src="images/menu_07.jpg" alt="Gyerekcsoport" name="Image7" width="160" height="18" border="0" id="Image7" onmouseover="MM_swapImage('Image7','','images/menu_07_f2.jpg',1)" onmouseout="MM_swapImgRestore()" /></a></td>
      </tr>
      <tr>
        <td><a href="HU_orarend.html"><img src="images/menu_08.jpg" alt="Órarend" name="Image8" width="160" height="18" border="0" id="Image8" onmouseover="MM_swapImage('Image8','','images/menu_08_f2.jpg',1)" onmouseout="MM_swapImgRestore()" /></a></td>
      </tr>
      <tr>
        <td><a href="HU_tanarok.html"><img src="images/menu_09.jpg" alt="Tanárok" name="Image9" width="160" height="18" border="0" id="Image9" onmouseover="MM_swapImage('Image9','','images/menu_09_f2.jpg',1)" onmouseout="MM_swapImgRestore()" /></a></td>
      </tr>
      <tr>
        <td><a href="HU_naptar.html"><img src="images/menu_10.jpg" alt="Hírek / Események" name="Image10" width="160" height="18" border="0" id="Image10" onmouseover="MM_swapImage('Image10','','images/menu_10_f2.jpg',1)" onmouseout="MM_swapImgRestore()" /></a></td>
      </tr>
      <tr>
        <td><a href="HU_fotovideo.html"><img src="images/menu_11.jpg" alt="Fotók / Videók" name="Image11" width="160" height="18" border="0" id="Image11" onmouseover="MM_swapImage('Image11','','images/menu_11_f2.jpg',1)" onmouseout="MM_swapImgRestore()" /></a></td>
      </tr>
      <tr>
        <td><a href="HU_olvasnivalo.html"><img src="images/menu_12.jpg" alt="Olvasnivaló" name="Image12" width="160" height="18" border="0" id="Image12" onmouseover="MM_swapImage('Image12','','images/menu_12_f2.jpg',1)" onmouseout="MM_swapImgRestore()" /></a></td>
      </tr>
      <tr>
        <td><a href="HU_linkek.html"><img src="images/menu_13.jpg" alt="Linkek" name="Image121" width="160" height="18" border="0" id="Image121" onmouseover="MM_swapImage('Image121','','images/menu_13_f2.jpg',1)" onmouseout="MM_swapImgRestore()" /></a></td>
      </tr>
      <tr>
        <td><img src="images/menu_alja.jpg" width="160" height="42" /></td>
      </tr>
      <tr>
        <td valign="top" class="side"><p><a href="mailto:info@rajibudoiskola.hu"><img src="images/menu_extra_levelezes.gif" alt="levelezés" width="90" height="47" border="0" /></a></p>
          <p><a href="EN_tenjinchidojo.html"><img src="images/menu_extra_english.gif" alt="english version" width="90" height="47" border="0" /></a></p>
          <p>&nbsp;</p></td>
      </tr>
    </table></td>
  </tr>
  <tr>
    <td colspan="2" bgcolor="#F1B640"><div align="center"><img src="images/spacer.gif" width="740" height="3" /></div></td>
  </tr>
  <tr>
    <td colspan="2" align="center" valign="top" bgcolor="#ECE7E3"><table width="740" border="0" cellspacing="0" cellpadding="0">
      <tr>
        <td class="footer"><a href="tenjinchidojo.html">Tenjinchi Dojo</a> | <a href="EBR/EBR_index.html">EBR International </a>|<a href="HU_ruf.html"> Raji Ukemi Fitness</a> |<a href="HU_aikido.html"> Aikido</a> | <a href="HU_jodo.html">Jodo</a> | <a href="HU_iaido.html">Iaido</a> | <a href="HU_gyerekcsoport.html">Gyerekcsoport</a> | <a href="HU_orarend.html">Órarend</a> | <a href="HU_tanarok.html">Tanárok</a><br />
          <a href="HU_naptar.html">Hírek/Események</a> | <a href="HU_fotovideo.html">Fotók / Videók</a> | <a href="HU_olvasnivalo.html">Olvasnivaló</a> | <a href="HU_linkek.html">Linkek</a></td>
      </tr>
    </table>      </td>
  </tr>
</table>
</body>
<!-- InstanceEnd --></html>
